\id PSA psa
\h Songs
\toc3 Songs
\toc2 Songs
\toc1 Songs Fo God
\mt1 Songs Fo God
\c 1
\ms1 Book Numba One
\mr (Songs 1—41)
\s1 You Get Um Right Wit God, Can Stay Good Inside
\q
\v 1 Da peopo can stay good inside
\q2 Wen dey live lidis:
\q Dey no lissen to da guys dat broke da Rules from God,
\q2 Wen dose guys tell um wass good fo do.
\q An dey no hang out wit da peopo dat do bad tings,
\q2 An dey no sit down fo talk story wit da guys
\q2 Dat ack like dey mo betta den erybody!
\q
\v 2 Dose guys dat not like da bad guys,
\q2 Dey stay good inside,
\q2 Cuz dey follow da Rules from Da One In Charge.
\q Day time o nite time,
\q2 Dey read da Rules from Da One In Charge,
\q2 An tink bout um plenny.
\q
\v 3 \x - \xo 1:3: \xt Jer 17:8\x*Dat kine peopo, dey jalike da trees
\q2 Dat peopo plant nea da watta ditch,
\q An ery year da tree give fruits da right time
\q2 An da leafs no come all dry an fall down.
\q Eryting dose peopo do,
\q2 Come out good fo dem.
\b
\q
\v 4 Da guys dat broke da Rules from God,
\q2 Dey not like God peopo.
\q2 Dey jalike da junks from da wheat
\q2 Dat da wind blow all ova da place.
\q
\v 5 Dass why da peopo dat broke da Rules from God
\q2 Goin come wipe out
\q2 Wen dey go in front God da judge.
\q2 Da peopo dat do bad tings, God goin throw dem out
\q2 Wen da peopo dat get um right wit God come togedda.
\q
\v 6 Cuz Da One In Charge, he know how dey live,
\q2 Da peopo dat stay right wit him.
\q But poho,
\q2 Da peopo dat broke his Rules.
\q2 Poho!
\c 2
\r (Matthew 3:17; Mark 1:11; Luke 3:22; 9:35; Jesus Guys 4:25-26; 13:33; Hebrews 1:5; 5:5; 2 Peter 1:17; Jesus Show 2:26-27)
\q
\v 1 \x - \xo 2:1: \xt JGuys 4:25,26\x*How come da diffren nations make secret kine plan?
\q2 An how come da diffren peopos tink plenny -- but ony wase time?
\q
\v 2 Get king guys all ova da world stand up
\q2 An tell wat dey goin do.
\q Da leada guys come togedda fo talk
\q2 Agains Da One In Charge
\q2 An agains da spesho guy he pick fo come king!
\q
\v 3 Dey tell:
\q2 “Eh! God wen tie up us guys wit chains,
\q2 But we go broke um!
\q He tie us wit ropes,
\q2 But we get rid a dem!”
\b
\q
\v 4 Da One In Charge, dat sit on top his throne inside da sky,
\q2 He ony laugh!
\q2 Da Boss Up Dea, he make fun a dem!
\q
\v 5 But den, he talk to dem,
\q2 Cuz he huhu.
\q He goin come real mad,
\q2 An scare dem plenny.
\q2 Dis wat he goin tell:
\q
\v 6 “No matta wat you guys tink,
\q2 I awready wen give my king guy da powa
\q2 Fo stay in charge fo me!
\q He da king on top Zion Hill, Jerusalem town,
\q2 On top da mountain dass spesho fo me!”
\b
\q
\v 7 \x - \xo 2:7: \xt JGuys 13:33; Heb 1:5; 5:5\x*Dat king, he tell:
\q2 “I goin tell wat Da One In Charge wen tell gotta happen.
\q He tell me dis:
\q2 ‘You, you my boy.
\q2 An today, I tell dat I yoa fadda.
\q
\v 8 You ony gotta aks,
\q2 An I goin give you all da diffren peopos fo be yoa property.
\q2 Da whole world, dass goin be yoa land.
\q
\v 9 \x - \xo 2:9: \xt JShow 2:26,27; 12:5; 19:15\x*You goin smash um wit one iron bar,
\q2 An bus um up jalike dey ony clay pots.’”
\b
\q
\v 10 So, you odda king guys, wise up!
\q2 You leada guys hea inside da world,
\q2 Lissen wat God tell you fo do, an do um!
\q
\v 11 Work fo Da One In Charge, real serious kine!
\q2 Stay sore inside, stay sked an shaking!
\q
\v 12 Go down in front da king an show respeck.
\q2 Cuz if you guys no like do dis, watch out!
\q Cuz if you make him come huhu even litto bit,
\q2 Right den an dea, you guys goin come wipe out,
\q2 Cuz he can come huhu real quick!
\q But all da peopo dat let God take kea dem,
\q2 Dey can stay good inside.
\c 3
\s1 God Get His Peopo Outa Trouble
\d David wen make dis song, fo rememba da time he run away from his boy Absalom.
\q
\v 1 Eh God! Get real plenny peopo dat stay agains me!
\q2 Get choke peopo dat attack me.
\q
\v 2 Plenny peopo tell dis bout me:
\q2 “No way God goin get dat guy outa trouble!”
\qr (Time out fo da music.)
\b
\q
\v 3 Eh! You Da One In Charge! You, az jalike one shield aroun me,
\q2 Dat no let me get hurt.
\q You da one dat make me come awesome
\q2 You put me back on top my throne.
\q
\v 4 I wen yell to Da One In Charge fo help me.
\q2 He hear me up dea on top da mountain
\q Dat stay spesho fo him,
\q2 An he help me.
\qr (Time out fo da music.)
\b
\q
\v 5 I wen lay down an go sleep,
\q2 An nex morning I wake up,
\q2 Cuz Da One In Charge, he take kea me.
\q
\v 6 No matta get ten tousand army guys
\q2 Dat come agains me from all ova
\q2 I no sked.
\b
\q
\v 7 Eh! You Da One In Charge! You gotta do someting!
\q2 Eh, you my God! Get me outa trouble!
\q All da guys dat stay agains me, slap dea head!
\q2 Da peopo dat do bad tings, punch dea face!
\q
\v 8 Eh! You Da One In Charge! You da One dat get me outa trouble.
\q2 I like you do good tings fo all yoa peopo!
\qr (Time out fo da music.)
\c 4
\s1 Trus Da One In Charge Fo Eryting
\r (Efesus 4:26)
\d King David wen make dis song, fo da head music guy sing um wit da string kine instruments.
\q
\v 1 Eh God! You da one dat tell,
\q2 I no mo da blame fo wat I wen do!
\q Wen I yell fo you help me,
\q2 Lissen an do someting!
\q Wen I presha out,
\q2 Do good fo me an take away da presha!
\q Show me how you give me chance,
\q2 An lissen wen I pray!
\b
\q
\v 2 All you importan guys, how long you
\q2 Goin tell peopo fo no respeck me
\q2 An make me shame, aah?
\q How long you guys goin tell bout me,
\q2 Wase kine stuff, aah?
\q2 How long you guys goin bulai peopo, aah?
\qr (Time out fo da music.)
\b
\q
\v 3 You guys gotta know dis:
\q2 Da One In Charge, he make spesho kine
\q2 To da guys dat stay tight wit him
\q He make um come his guys fo real kine.
\q2 Wen I yell fo Da One In Charge help me, he lissen!
\b
\q
\v 4 \x - \xo 4:4: \xt Efe 4:26\x*So, good you guys stay sked an shaking,
\q2 Cuz den you no goin do bad kine stuff.
\q Go lay down on top yoa bed,
\q2 An tink plenny bout all dis,
\q2 An shut yoa mout.
\qr (Time out fo da music)
\q
\v 5 Den, go make um right wit God
\q2 An make da right kine sacrifice fo him.
\q2 Go trus Da One In Charge.
\b
\q
\v 6 Get plenny peopo dat tell,
\q2 “Eh, us guys like see good kine stuff happen to us guys!”
\q Eh! You Da One In Charge! Smile nice kine to us guys
\q2 So we know you like us!
\q
\v 7 You make me stay good inside wen you smile nice kine,
\q2 Mo betta den peopo stay inside,
\q2 Wen dea fields get plenny wheat an plenny grape.
\q
\v 8 I know fo shua I can lay down an go sleep,
\q2 An eryting goin go good fo me.
\q Az cuz you, Da One In Charge, you da ony one
\q2 Dat make me live
\q2 So dat notting bad goin happen to me.
\c 5
\s1 God, Take Kea Me!
\r (Rome 3:13-18)
\d Fo da music leada guy. David wen make dis Song fo God, fo sing um wit flutes.
\q
\v 1 Eh! You Da One In Charge! Try lissen wat I goin tell.
\q2 Try tink how come I stay moan.
\q
\v 2 I yell fo you help me, so lissen up!
\q2 You, you my king an my God.
\q2 You da one I stay pray to.
\q
\v 3 Eh! You Da One In Charge! Morning time,
\q2 Try lissen wat I gotta tell.
\q Ery day morning time,
\q2 I make lis a all da tings I like tell you,
\q2 An I tell you, den I wait.
\b
\q
\v 4 You da kine God dat no stay good inside
\q2 Wen peopo no do wat stay right.
\q2 You no let peopo dat do wass bad, stay wit you.
\q
\v 5 Da kine peopo dat brag dat dey da greates
\q2 No can stand in front you.
\q2 You hate all da peopo dat stay do bad kine stuff.
\q
\v 6 Da guys dat bulai peopo,
\q2 You goin wipe dem out bumbye.
\q Da kine guys dat like go kill peopo,
\q2 O da ones dat nobody can trus,
\q2 Fo you, Da One In Charge, dey pilau.
\b
\q
\v 7 But me, I can go inside yoa house,
\q2 Cuz you erytime stay tight wit yoa peopo.
\q I can go down an show you choke respeck
\q2 Inside da temple dat stay spesho fo you.
\q
\v 8 Eh! You Da One In Charge! Cuz you do da right ting erytime,
\q2 Show me da way fo go!
\q Cuz get plenny peopo dat stay agains me,
\q2 Make um so dat I can do eryting da way you like.
\b
\q
\v 9 \x - \xo 5:9: \xt Rome 3:13\x*Dem guys, no can trus wat come outa dea mout.
\q2 Inside, dey ony like wipe out peopo.
\q Dey talk nice kine,
\q2 But ony fo bulai you.
\q You lissen wat dey tell,
\q2 Jalike you goin fall down inside one open grave an mahke.
\q
\v 10 Eh God! You da judge!
\q2 So tell dem guys dat you gotta punish dem.
\q Da tings dey make plan fo do,
\q2 Make dose tings wipe um out.
\q2 Throw um out, cuz dey go agains you!
\b
\q
\v 11 But fo all da peopo dat go by you
\q2 Fo you hide dem from da peopo dat come agains dem,
\q2 Make dem stay good inside!
\q Dey goin yell all da time cuz dey stay real good inside!
\q2 You goin make shua nobody can hurt dem.
\q Erybody dat get love an aloha fo you
\q2 Cuz dey know wat kine god you,
\q2 Make dem feel good inside cuz dey stay tight wit you!
\q
\v 12 Eh! You Da One In Charge! Dis fo shua:
\q2 Anybody dat stay do da right ting,
\q2 You make um so eryting go good fo dem.
\q All aroun dem you make good tings happen
\q2 Jalike you put one shield aroun dem
\q2 So notting goin hurt dem.
\c 6
\s1 Help Me Wen I Sick
\r (Matthew 7:23; Luke 13:27)
\d Fo da music leada guy. David wen make dis song, fo sing um wit da eight-string harp.
\q
\v 1 \x - \xo 6:1: \xt Songs 38:1\x*Eh! You Da One In Charge! No scold me wen you stay huhu!
\q2 No punish me wen you stay mad!
\q
\v 2 Eh! You Da One In Charge! Be good to me, cuz my body stay weak!
\q2 Make my body come good, cuz I sked an shaking all ova.
\q
\v 3 Eryting inside me stay sked an shaking too,
\q2 Cuz I sked plenny.
\q2 Eh! You Da One In Charge! How long goin be lidis?
\b
\q
\v 4 Eh! You Da One In Charge! Change yoa mind! No let me mahke!
\q2 You erytime stay tight wit yoa peopo, so, get me outa dis trouble!
\q
\v 5 You know, da mahke peopo no can tink bout you notting.
\q2 Inside da Mahke Peopo Place, no mo nobody tell good tings bout you.
\b
\q
\v 6 I stay tired cuz I stay moan all da time.
\q2 Ery nite, I cry till da bed all wet.
\q2 My pillow, wet cuz I crying.
\q
\v 7 Cuz I get plenny trouble, my eyes look tired an feel poho.
\q2 Cuz a all da peopo dat stay agains me, my eyes no stay strong no moa.
\b
\q
\v 8 \x - \xo 6:8: \xt Matt 7:23; Luke 13:27\x*Eh! All you guys dat do real bad kine stuff!
\q2 Beat it awready!
\q2 Cuz Da One In Charge, he wen hear me cry.
\q
\v 9 Da One In Charge, wen I aks him fo be good to me, he lissen.
\q2 Wen I pray to him, he tell, “Okay.”
\q
\v 10 All da peopo dat stay agains me,
\q2 Dey goin be shame an sked outa dea mind!
\q Cuz dey so shame,
\q2 Dey goin run away quick.
\c 7
\s1 God, Be Da Judge Fo Me!
\d King David wen make dis Song fo God. He sing um fo tell Da One In Charge bout Cush from da Benjamin ohana.
\q
\v 1 Eh! You Da One In Charge! You my God.
\q2 I need fo you proteck me!
\q2 Cuz get guys afta me dat like kill me!
\q2 Get me outa dis!
\q
\v 2 If you no do dis,
\q2 Dey goin rip me up an kill me, jalike one lion
\q2 Dat drag me some place nobody can get me out.
\b
\q
\v 3 Eh! You Da One In Charge! You my God!
\q2 If fo real I wen go do dis --
\q2 If I wen do dis bad kine stuff,
\q
\v 4 O if I wen go set up my fren
\q2 So someting bad happen to him,
\q O if I rip off somebody dat give me hard time,
\q2 Jus cuz I like do um --
\q
\v 5 If dass wat I wen do,
\q2 Den okay fo da guys dat stay agains me
\q2 Chase me an catch me.
\q Okay fo dem poun me on top da groun an kill me
\q2 An leave my mahke body on top da dirt.
\qr (Time out fo da music.)
\b
\q
\v 6 Eh! You Da One In Charge! Do someting!
\q2 Get mad an stand up fo fight!
\q Da guys dat stay agains me,
\q2 Dey all huhu, so go afta dem!
\q Do someting fo help me,
\q2 You da judge dat tell wass right!
\q
\v 7 Make all da diffren peopos come togedda aroun you.
\q2 Same ting like befo time,
\q2 Stay sit on top yoa throne, up ova dem.
\q
\v 8 Eh! Da One In Charge, you da judge fo all da diffren peopos
\q2 Kay den, Da One In Charge, show dat I stay right wit you,
\q Cuz nobody can poin finga me.
\q2 You, da Mos Importan One!
\q
\v 9 \x - \xo 7:9: \xt JShow 2:23\x*Cuz you da God dat do wass right erytime,
\q2 An tes wat peopo tink
\q2 An judge how dey stay inside.
\q Make da peopo dat stay do bad tings,
\q2 Stop doing um!
\q Make da peopo dat stay do wass right,
\q2 Come strong an solid.
\b
\q
\v 10 God, he take kea me, jalike one shield,
\q2 Da peopo dat do da right ting erytime,
\q2 He get dem outa trouble.
\q
\v 11 God, erytime he da kine judge
\q2 Dat judge da right way,
\q Az why he get mad ery day
\q2 At da bad kine stuff peopo do.
\b
\q
\v 12 If somebody no change dea mind
\q2 An no pau wat dey not suppose to do,
\q Den, God goin make his sword sharp
\q2 An make ready fo shoot his arrows,
\q
\v 13 God goin make ready da tings he use fo kill,
\q2 An he light his fire arrows.
\b
\q
\v 14 You know wat? Da bad kine peopo,
\q2 Dey jalike wen one wahine come hapai,
\q2 Den go born da bebe.
\q Dey stay tink how fo do bad tings,
\q2 An tink how fo make trouble happen,
\q2 Den go bulai peopo.
\q
\v 15 Dey dig big hole fo trap peopo,
\q2 An make um plenny deep,
\q But dey da one goin fall down
\q2 Inside dea own trap.
\q
\v 16 All da trouble dey make,
\q2 Goin come back to dem an make um suffa.
\q Cuz dey bus up odda peopo,
\q2 God goin bus dem up.
\b
\q
\v 17 I goin tell erybody dat Da One In Charge, he da bestes
\q2 Cuz he do da right ting erytime!
\q I goin sing so peopo know wat kine god him,
\q2 Da One In Charge, da God Dass Mo Importan Den All Da Odda Gods!
\c 8
\s1 Da Awesome God Make Peopo Importan
\r (Matthew 21:26; 1 Corint 15:27; Efesus 1:22; Hebrews 2:6-8)
\d Fo da music leada guy. Sing um wit da kine harp dey make Gat town. One King David kine song.
\b
\q
\v 1 Eh! You Da One In Charge! You oua Boss!
\q2 All ova da world, peopo know yoa name,
\q2 Dat you stay awesome!
\q You make da sky
\q2 Fo show you da bestes!
\q
\v 2 \x - \xo 8:2: \xt Matt 21:16\x*Even da tings
\q2 Out da mout a kids an small bebes,
\q You use dat fo show, you get da powa
\q2 Fo handle da peopo dat stay agains you,
\q An fo make dem stop,
\q2 Da guys dat hate you an like pay you back.
\b
\q
\v 3 Yoa sky, weneva I tink bout um
\q2 An see da tings up dea dat you wen make wit yoa hands,
\q2 Da moon an da stars dat you wen put dea,
\q2
\v 4 \x - \xo 8:4: \xt Job 7:17,18; Songs 144:3; Heb 2:6-8\x*I stay tink lidis:
\q2 Us peopo, how come you no foget us?
\q2 Us guys, how come you even kea bout us?
\q2
\v 5 Cuz da way you wen make erybody,
\q2 Almos like dey God too, yeah?
\q You wen make us spesho,
\q2 Jalike we kings.
\q2
\v 6 \x - \xo 8:6: \xt 1Cor 15:27; Efe 1:22; Heb 2:8\x*You wen put us peopo in charge a da tings you wen make,
\q2 You wen make us take kea eryting,
\q
\v 7 Da sheeps an da cows,
\q2 Da wild kine animals, eryting --
\q
\v 8 Da birds dat fly in da sky,
\q2 An da fishes dat stay in da watta,
\q2 Eryting dat swim thru da ocean.
\q
\v 9 Eh! You Da One In Charge! You oua Boss!
\q2 All ova da world, peopo know yoa name,
\q2 Dat you stay awesome!
\c 9
\s1 God Judge Da Right Way
\r (Jesus Guys 7:31)
\d King David wen make dis Song fo God. Fo da music leada guy, use da tune “His Boy Mahke.”
\q
\v 1 Eh! You Da One In Charge! I goin tell good tings bout you
\q2 From deep inside.
\q2 I like tell all bout all da awesome tings you do.
\q
\v 2 I like dance an sing cuz I stay tight wit you.
\q2 I like tell good tings bout you
\q Cuz I know who you:
\q2 Da God Dass Mo Importan Den All Da Odda Gods.
\b
\q
\v 3 Da guys dat stay agains me,
\q2 Dey turn aroun.
\q Wen dey come in front you,
\q2 Dey trip an fall down,
\q2 An dey come wipe out.
\q
\v 4 Az cuz you judge me awready
\q2 An tell dat no mo notting wrong wit me.
\q You sit on top yoa throne, cuz you da Judge.
\q2 You tell, I get um right wit you,
\q2 An you do wat stay right erytime.
\q
\v 5 You tell da diffren peopos dat donno you,
\q2 Dat you no take wat dey doing.
\q You wipe out da peopo dat do bad kine stuff.
\q2 You make erybody foget who dem, all da time.
\q
\v 6 Dass why, da peopo dat stay agains me,
\q2 Dey all wipe out.
\q Dea place fo live, gone awready,
\q2 An no goin come back.
\q You bus up dea towns,
\q2 An nobody even rememba dea name.
\b
\q
\v 7 But Da One In Charge, he stay da king foeva.
\q2 He make his throne, da place fo judge da peopo.
\q
\v 8 He da Judge dat erytime do wass right
\q2 Wit da diffren peopos all ova da world.
\q He make shua da right ting happen fo dem,
\q2 An he no make diffren kine to diffren peopos.
\b
\q
\v 9 Az why Da One In Charge, he jalike one place
\q2 Wea da peopo dat get plenny presha can go hide
\q2 Any time dey get trouble.
\b
\q
\v 10 Eh! You Da One In Charge! Da peopo dat know wat kine god you,
\q2 Dey trus you,
\q Cuz you no bag
\q2 From da peopo dat aks you fo help um.
\b
\q
\v 11 Sing one song fo Da One In Charge,
\q2 Da king dat stay live on top Mount Zion!
\q Go by all da peopos,
\q2 Make shua dey know da tings he do.
\q
\v 12 Wen peopo dat suffa but no can do notting
\q2 Yell to Da One In Charge fo help,
\q He lissen, an he rememba.
\q2 Dass why he go afta da ones dat kill his peopo.
\b
\q
\v 13 Eh! You Da One In Charge! Give me chance!
\q2 Look how da guys dat stay agains me make me suffa!
\q2 Bring me back up from da Mahke Peopo Place!
\q
\v 14 Dat way, wen I go back Zion Town,
\q2 I goin tell bout all da awesome tings you do!
\q I goin show dat I stay good inside
\q2 Cuz you wen get me outa trouble.
\q
\v 15 All da diffren peopos, dey fall down
\q2 Inside da same hole dey wen dig.
\q Da same net dey wen hide
\q2 Catch dea feets.
\q
\v 16 Da One In Charge, he let peopo know him.
\q2 An he tell who do da right ting
\q2 An who no do da right ting.
\q Da peopo dat do bad tings,
\q2 Da tings dey make wit dea own hands, catch um.
\qr (Time out fo da music. Stop an tink.)
\b
\q
\v 17 All da peopo dat do bad tings,
\q2 I like dey go way, to da Mahke Peopo Place,
\q2 All da diffren peopos dat ack jalike God no matta!
\q
\v 18 Nobody tink bout da peopo dat no mo notting.
\q2 But no goin be lidat all da time.
\q Da peopo dat not importan trus
\q2 Dat bumbye, God goin help dem,
\q2 An no mo nobody goin take dat away from dem.
\q
\v 19 Eh! You Da One In Charge! Do wat you gotta do!
\q2 Da peopo dat you judge, no let um win!
\q Bring da diffren peopos dat donno you in front you,
\q2 An judge um.
\q
\v 20 Eh! You Da One In Charge! All da diffren peopos dat donno you,
\q2 Make um come real sked.
\q Let um know, dey ony peopo,
\q2 Dey not God.
\qr (Time out fo da music.)
\c 10
\s1 God Da Judge Goin Do Da Right Ting
\r (Rome 3:13-18)
\q
\v 1 Eh! You Da One In Charge! How come you no stay close to me?
\q2 How come, weneva tings come bad, you stay hide?
\b
\q
\v 2 Da guys dat do wass wrong,
\q2 Dey stay big head,
\q Dey go afta da peopo
\q2 Dat stay pooa ting.
\q I like fo da bad tings dey plan fo do,
\q2 Happen to dem!
\q
\v 3 Cuz dem bad guys talk big
\q2 Bout wat dey do any kine.
\q Dey talk real good
\q2 Bout da ones dat take stuff away from odda peopo,
\q Same time, dey talk pilau bout Da One In Charge,
\q2 Jalike he no mean notting.
\q
\v 4 Dese big head guys,
\q2 Dey no like know God.
\q All da time dey tink,
\q2 “Weneva us guys make plan fo do bad kine stuff,
\q2 No need tink bout God!”
\q
\v 5 Dese bad guys, da way dey live,
\q2 Eryting come out good fo dem.
\q But wen God judge dem,
\q2 Dey no can undastan
\q2 How come he judge um lidat.
\q Dass why dey make fun
\q2 A da peopo dat stay agains dem.
\q
\v 6 Dem buggas, dey tink in dea head,
\q2 “Me, I stay solid,
\q2 Notting goin throw me off!
\q Me, I not goin get trouble,
\q2 Me, an all my ohana, foevas!”
\q
\v 7 \x - \xo 10:7: \xt Rome 3:14\x*Dey put kahuna on peopo,
\q2 Dey bulai,
\q2 Dey put presha on peopo.
\q Dey ony mout, so pilau,
\q2 Dey talk ony bout how fo do bad kine stuff.
\q
\v 8 Dey hide inside da small towns,
\q2 Waiting fo jump peopo
\q2 Dat neva do notting, fo kill um.
\q Dey look an look
\q2 Fo somebody dat no can fight back.
\q
\v 9 Jalike one lion hide inside da bushes,
\q2 Dey wait
\q Fo grab da peopo dat stay pooa ting,
\q2 Jalike dey catch um wit dea net.
\q
\v 10 Dey strong, an dey jump da peopo
\q2 Dat donno wass happening,
\q2 An take um down,
\q An bus um up,
\q2 Cuz dey donno how fo fight back.
\q
\v 11 Da bad guys, dey tink,
\q2 “God, he foget awready!
\q God turn da odda way,
\q2 Fo make like he neva see notting.”
\b
\q
\v 12 Eh! You Da One In Charge! Go fo broke!
\q2 Eh God! Bus um up dem bad guys!
\q2 No foget da peopo dat stay suffa!
\q
\v 13 Eh God! How come da bad guys tink you notting?
\q2 Dey even tink you no goin pay dem back!
\b
\q
\v 14 But you, you see weneva dey do humbug kine stuff
\q2 An make trouble,
\q You know wass happening fo real kine!
\q2 You get da powa fo pay dem back.
\q Dass why da peopo dat no can fight back
\q2 Trus you fo take kea dem.
\q You da One dat take kea
\q2 Da peopo dat no mo fadda o mudda.
\q
\v 15 Go take away da powa
\q2 Dat da bad peopo get.
\q Den, wen you pay um back
\q2 Fo da bad tings dey do,
\q2 You no goin stop till dey all wipe out.
\q
\v 16 Eh! You Da One In Charge! You da King foeva!
\q2 All da odda peopos dat donno you,
\q2 You goin hemo dem from yoa land all da time!
\q
\v 17 But wen da pooa ting peopo
\q2 Like fo you help dem,
\q2 You Da One In Charge, lissen to dem real good.
\q You goin make dem all solid inside.
\q2 You goin hear wat dey tell
\q2 An goin do um.
\q
\v 18 Wen da peopo dat no mo mudda an fadda yell fo help,
\q2 An da peopo dat da oddas make any kine to,
\q2 You goin stan up fo dem.
\q You goin make lidis
\q2 So dat da bad guys in da world
\q2 No goin make nobody sked no moa!
\c 11
\s1 I Stay Trus Da One In Charge
\d King David wen make dis song fo da head music guy.
\q
\v 1 I stay trus Da One In Charge fo no let me get hurt.
\q2 So, Wassamatta you guys stay tell,
\q1 “Run away from yoa house to da mountains,
\q2 Jalike you one bird dat fly!
\q2
\v 2 Cuz you know wat? Da bad guys, dey make ready dea bow fo shoot,
\q2 Dey put dea arrow on top da bow string
\q An hide in one dark place fo shoot
\q2 Whoeva get one good heart fo do da right ting.
\q
\v 3 An us guys dat like do da right ting,
\q2 We no can do notting,
\q2 Cuz da law come poho awready!
\q Jalike da bad guys wen bus up
\q2 Da foundation undaneat oua house!”
\q2 Dass how you guys talk.
\b
\q
\v 4 But Da One In Charge, he stay inside da temple dat stay spesho fo him.
\q2 From da sky, Da One In Charge stay in charge a eryting.
\q He watch wat erybody do.
\q2 He check out all da peopo on top da earth.
\q
\v 5 Da One In Charge, he keep his eye on da peopo dat do wass right,
\q2 An on da peopo dat do real bad kine stuff too.
\q Deep inside, he stay hate da peopo
\q2 Dat like bus up odda peopo.
\q
\v 6 He goin make fire fall down
\q2 On top dat bad kine peopo, jalike was rain.
\q2 He goin punish dem wit burning sulfur an hot wind.
\q
\v 7 Cuz Da One In Charge, he erytime do wass right,
\q2 An he get love an aloha fo da peopo dat do wass right.
\q Dass why da peopo dat stay do da right ting,
\q2 Dey goin get da right fo live wit him.
\c 12
\s1 Da One In Charge, Get Us Guys Outa Trouble!
\d David wen make dis Song Fo God, fo da head music guy sing um wit da eight-string harp.
\q
\v 1 Eh! You Da One In Charge! Try help me!
\q2 Cuz no mo nobody I can trus.
\q2 I no can find nobody dat stay tight wit me!
\q
\v 2 Da peopo bulai each odda.
\q2 Dey talk smooth kine,
\q2 Dey tell one ting, but dey no mean dat.
\q
\v 3 I like fo Da One In Charge wipe out all da peopo
\q2 Dat talk smooth kine.
\q I like fo him kill da peopo
\q2 Dat talk jalike dey high makamaka.
\q
\v 4 Dey tell, “Cuz us guys talk wit plenny powa,
\q2 Dass how we goin win!
\q Cuz we talk slick kine,
\q2 No mo nobody can tell us guys wat fo do!”
\b
\q
\v 5 But Da One In Charge, dis wat he tell:
\q1 “Get peopo dat like wipe out
\q2 Da peopo dat no mo notting
\q2 An need plenny stuff.
\q An get peopo dat need somebody
\q2 Fo take kea dem, an dey moaning.
\q Cuz a dat, I goin do someting!
\q2 I goin do wateva I gotta do
\q Fo get dem outa trouble,
\q2 Cuz fo shua, dass wat dey like me fo do!”
\q
\v 6 An you know, wen Da One In Charge make promise,
\q2 Eryting he tell, stay right on,
\q Jalike da kine silva dey melt seven times
\q2 Fo take out all da junks.
\q
\v 7 Eh! You Da One In Charge! You goin take kea da peopo dat no mo notting,
\q2 So dat da bad peopo dat get nowdays no can hurt um, eva.
\q
\v 8 Cuz you know, weneva da peopo make
\q2 Like all da pilau kine stuff, good fo do,
\q Den da no good kine guys
\q2 No shame go all ova da place.
\c 13
\s1 Pray Wen You Sore Inside
\d King David make dis Song Fo God, fo da main music guy.
\q
\v 1 Eh! You Da One In Charge! You goin bag from me all da time, o wat?
\q2 You goin stay huhu an look da odda way?
\q
\v 2 So. I gotta worry bout all dis stuff, o wat?
\q2 An stay hurt inside ery day?
\q Da guys dat stay agains me,
\q2 Erytime dey goin win ova me, o wat?
\b
\q
\v 3 Eh! You Da One In Charge! You my God!
\q2 Try look wass happening, an do someting fo me!
\q Make me come strong one mo time,
\q2 Cuz no good I jus mahke!
\q
\v 4 No good da guys dat stay agains me
\q2 Talk big an tell, “Eh, we wen smash um good!”
\q No let dem guys pop off
\q2 An feel good inside cuz dey win.
\b
\q
\v 5 But me, I stay trus you, you know.
\q2 You goin stay tight wit me cuz I yoa guy.
\q Bumbye you goin get me outa trouble,
\q2 An I goin come good inside.
\q
\v 6 Eh! Da One In Charge, I goin sing to you
\q2 Cuz you do plenny good tings fo me.
\c 14
\s1 Peopo Dat Do Bad Kine Stuff
\r (Rome 3:10-18)
\d One King David kine song, fo da main music guy.
\q
\v 1 \x - \xo 14:1: \xt Rome 3:10-12\x*Da stupid peopo, dey tink
\q2 “No need God!”
\q Dat kine peopo, dey stay bus up stuff.
\q2 God, he hate da tings dey do,
\q2 No mo even one a dem dat do good kine stuff!
\b
\q
\v 2 Da One In Charge, he look down from da sky
\q2 An see all da peopo.
\q Da One In Charge look aroun fo see if get even one guy
\q2 Dat undastan stuff fo real kine
\q2 An like know God fo real kine.
\q
\v 3 But no mo dat kine peopo.
\q2 Erybody da same.
\q Dey all like go da wrong way
\q2 An come pilau inside,
\q2 No mo even one a dem dat do good kine stuffs!
\b
\q
\v 4 Dem guys dat stay do wass wrong,
\q2 How come dey neva learn notting?
\q2 Dey still do wass wrong!
\q Easy fo dem bus up my peopo,
\q2 Jalike easy fo dem eat food.
\q2 An dey no pray to Da One In Charge.
\q
\v 5 Cuz you know wat?
\q2 Bumbye, someting goin happen
\q2 Fo make dem guys come real sked.
\q Cuz God stay ery place
\q2 Wea get peopo dat stay do wass right.
\q2 An he stay right dea wit dem.
\q
\v 6 Weneva da pooa peopo dat no mo powa
\q2 Make plan fo do someting,
\q2 You guys ony make fun a dea plan.
\q But Da One In Charge, he goin make shua fo his peopo,
\q2 Notting bad goin happen.
\b
\q
\v 7 Fo shua! I like God do someting --
\q2 Da God dat stay Mount Zion side --
\q2 Fo get da Israel peopo outa trouble real quick!
\q Cuz bumbye, wen God make eryting come good again fo his peopo,
\q2 Erybody dat come from Jacob goin yell cuz dey feel good,
\q2 Dey da Israel ohana, an dey all goin come good inside.
\c 15
\s1 Wat God Like
\d One King David kine song.
\q
\v 1 Eh! You Da One In Charge! Tell me who get da right
\q2 Fo live wit you, in da place you stay.
\q Who get da right fo stay long time
\q2 On top da mountain dat stay spesho fo you?
\b
\q
\v 2 Da One In Charge tell:
\q1 “Fo get da right fo stay wit me,
\q2 Dey gotta be da kine peopo
\q Dat live so dat nobody can poin finga dem.
\q2 Dey do da right ting erytime.
\q Dey tell da trut erytime
\q2 Cuz no mo notting inside dem dey like hide.
\q
\v 3 Dey no talk stink bout odda peopo.
\q2 Dey no do notting fo hurt dea frenz.
\q2 Dey no talk bad to dea neighba guys.
\q
\v 4 Dey tink az bad
\q2 Wen peopo do stuff dat God tell no good.
\q Dey get respeck
\q2 Fo da peopo dat stay sked a Da One In Charge.
\q Dey stick erytime
\q2 Wit wat dey wen promise in front God,
\q2 No matta someting bad happen to dem cuz a dat.
\q
\v 5 Dey no charge extra interes
\q2 Wen dey lend money.
\q Dey no take dirty money
\q2 From somebody dat like hurt one guy
\q2 Dat neva do notting bad.”
\m Dass wat God tell.
\b
\q Dat kine peopo, dey da ones
\q2 Dat goin stand solid, all da time!
\c 16
\s1 Pray An Trus God
\r (Jesus Guys 2:25-28,31)
\d One King David kine song.
\q
\v 1 Eh God, no let notting bad happen to me!
\q2 I trus you fo proteck me.
\b
\q
\v 2 Dis wat I tell Da One In Charge:
\q2 “You, you da Boss fo me!
\q If no was fo you,
\q2 No mo notting good happen to me!”
\q
\v 3 Get gods dat da peopo inside dis land
\q2 Tink good an spesho
\q2 Cuz dey get plenny powa.
\q Dey wen make me feel good inside
\q2 Wen I tink bout um befo time.
\q
\v 4 But now, fo da peopo dat like hang out wit dose gods,
\q2 I like fo dem suffa plenny!
\q No way I goin go wit dem fo make sacrifice
\q2 An pour blood on top da groun fo dose gods,
\q I no even goin talk bout da name
\q2 A da gods dey stay tight wit.
\b
\q
\v 5 Eh! You Da One In Charge! Da main ting I get cuz I yoa kid,
\q2 I get you!
\q You, you make good tings happen fo me,
\q2 Jalike you stay fill me up,
\q2 Cuz you stay in charge a eryting dat goin happen to me.
\q
\v 6 Nice, da stuff you do fo me!
\q2 I stay real good inside
\q2 Cuz a da stuff you give me cuz I yoa kid!
\b
\q
\v 7 I goin tell good tings bout Da One In Charge
\q2 Cuz he da One show me how fo live.
\q Even nite time, he make me know inside
\q2 Weneva I mess up.
\q Dass why I goin tell erybody
\q2 Dat he do good tings fo me!
\q
\v 8 I make shua I tink bout Da One In Charge,
\q2 Cuz he stay in front me all da time.
\q No mo notting throw me off,
\q2 Cuz he stay right dea by me.
\b
\q
\v 9 Dass how come, I stay real good inside,
\q2 An I feel inside jalike I throw party!
\q Fo shua, wen my body stay res,
\q2 No mo notting bad goin happen to me.
\q2
\v 10 \x - \xo 16:10: \xt JGuys 13:35\x*Cuz you no goin leave me
\q2 Inside da Mahke Peopo Place.
\q I stay tight wit you,
\q2 Az why you no goin make me know
\q2 How stay, inside da grave.
\q
\v 11 \x - \xo 16:11: \xt JGuys 2:25-28\x*You, you erytime show me
\q2 Da way fo live fo real kine.
\q Wen I stay wit you,
\q2 I stay good inside to da max.
\q2 Nice, cuz I live nea you, all da time!
\c 17
\s1 One Guy Dat Neva Do Notting Wrong, Pray
\d King David wen make dis prayer.
\q
\v 1 Eh! You Da One In Charge! I stay aks you
\q2 Fo do da right ting fo me, so try lissen!
\q I stay yell to you fo help me,
\q2 So try lissen real good!
\q I stay pray to you,
\q2 An I no bulai notting.
\q
\v 2 You da judge. Az why I like fo you fo see
\q2 Dat I do wass right,
\q An tell erybody
\q2 I neva do notting bad.
\b
\q
\v 3 You look inside me,
\q2 An you know how I tink.
\q Nite time, you come by me
\q2 Fo tes me
\q An see if get anyting pilau inside me,
\q2 So you know no mo notting wrong.
\q I make up my mind fo no tink bad kine tings.
\q2 No way notting pilau goin come outa my mout,
\q2
\v 4 Da way odda peopo ack.
\q Cuz I lissen wat you tell me fo do,
\q2 I watch how da steala guys make
\q2 An I watch out fo no make like dem.
\q
\v 5 Ery place I go, I go jalike how you like me fo go.
\q2 No way I goin trip an fall down.
\b
\q
\v 6 Eh God, lissen me! I yelling to you fo help
\q2 Cuz I know you goin do someting.
\q Try lissen real good!
\q2 An hear wat I tell!
\q
\v 7 Try do spesho kine tings fo show yoa peopo
\q2 Dat you stay tight wit us guys.
\q You real strong,
\q2 An you get peopo outa trouble
\q Weneva dey gotta run away
\q2 From da peopo dat make war.
\q
\v 8 Try take kea me,
\q2 Jalike peopo take kea dea eye so dat no get hurt!
\q Try proteck me,
\q2 Jalike da mudda bird put her wing ova da bebe bird!
\q
\v 9 So den da bad kine peopo
\q2 Dat like wipe me out, no can.
\q Get peopo dat stay agains me an like kill me.
\q2 Dey come all aroun me.
\b
\q
\v 10 Dem guys, dey no mo pity.
\q2 Dey talk big bout demself
\q2 Jalike dey tink dey God!
\q
\v 11 Dey stay come nea me now, all aroun me,
\q2 Dey wait, fo throw me down on top da groun.
\q
\v 12 Dem guys, dey jalike hungry lions dat like rip me up.
\q2 Jalike da young lions hide an wait fo make one kill.
\b
\q
\v 13 Eh! You Da One In Charge! Go afta dem guys!
\q2 Face um an throw um down!
\q2 No let um get away!
\q Use yoa sword,
\q2 Fo make shua da bad kine guys no goin hurt me!
\q
\v 14 Eh! Da One In Charge, you real strong!
\q2 So get me outa trouble from dat kine peopo!
\q Da ones dat ony like get plenny stuffs
\q2 From inside dis world!
\q But da ones you get love an aloha fo,
\q2 You give dem all da good tings dey like get.
\q Dea kids an dea grankids,
\q2 Goin get mo plenny still yet!
\b
\q
\v 15 But me, I goin see you fo real kine
\q2 Cuz I get um right wit you.
\q Bumbye, wen I wake up,
\q2 I goin see you right dea wit me,
\q2 An dass goin be enuff fo me!
\c 18
\s1 Da King Sing Cuz He Win Da War
\r (2 Samuel 22:1-51)
\d Fo da main music guy. King David, da guy dat work fo Da One In Charge, he wen make da words fo dis song fo Da One In Charge, da time Da One In Charge wen get David outa trouble from all da guys dat stay agains him, an from King Saul.
\q
\v 1 David tell: “Eh! You Da One In Charge! I get love an aloha fo you!
\q2 You da One make me strong!”
\q
\v 2 Da One In Charge, he make shua notting bad happen to me,
\q2 Jalike he one solid rock mountain an one strong wall.
\q He jalike one big solid rock,
\q2 Fo me go by him fo hide me.
\q He real strong,
\q2 Jalike he one shield dat no let nobody touch me.
\q2 He jalike one big wall.
\q
\v 3 Da One In Charge, he good,
\q2 An good fo erybody tell dat he good!
\q An wen I yell fo him help me,
\q2 He da One get me outa trouble
\q2 From da peopo dat stay agains me!
\b
\q
\v 4 Was jalike peopo tie me up fo kill me.
\q2 Jalike da flood come all ova me
\q2 An litto mo wipe me out.
\q
\v 5 Jalike I all tie up wit ropes
\q2 Fo pull me inside da Mahke Peopo Place.
\q Jalike get trap wea I goin step,
\q2 Fo kill me.
\q
\v 6 Wen me get plenny trouble,
\q2 I yell fo da God I pray to, Da One In Charge, help me.
\q Up dea inside God temple inside da sky,
\q2 He hear me yell to him.
\b
\q
\v 7 Den, da groun wen shake cuz a da earthquake,
\q2 Undaneat da mountains, da foundation stay shake!
\q Da foundation wen move one side to da odda side,
\q2 Cuz God, come huhu!
\q
\v 8 God come huhu,
\q2 Jalike smoke come out his nose.
\q Jalike fire come outa his mout
\q2 Dat burn up stuff.
\q From him, fire come
\q2 Jalike kiawe burning.
\q
\v 9 God open up da sky
\q2 An come down hea.
\q2 Undaneat his feets get black storm cloud.
\q
\v 10 Jalike God fly down, riding
\q2 On top one a da awesome tings dat stay alive
\q2 An stay by his throne,
\q Jalike he get wings wit da wind undaneat,
\q2 Fo fly down an grab someting!
\q
\v 11 He make eryting aroun him dark fo cova him,
\q2 He put clouds all aroun jalike one tent.
\q He make da black rain clouds
\q2 Jalike one straina fo da watta come thru.
\q
\v 12 But God so awesome, da strong light in front him
\q2 Broke da clouds
\q2 An ice an fire come down jalike da rain.
\b
\q
\v 13 Da One In Charge make thunda come outa da sky
\q2 Da God Dass Mo Importan Den All Da Odda Gods,
\q He wen yell wit big voice,
\q2 An ice an fire come down jalike da rain.
\q
\v 14 God sen da lightning jalike he shoot arrow,
\q2 He make da peopo dat stay agains him
\q2 Run all ova da place.
\q He make da arrows flash plenny time wit lightning,
\q2 So da peopo donno wat fo do.
\q
\v 15 Da One In Charge tell “Not good, wass happening!”
\q2 An he blow hard.
\q Cuz a dat, can see da bottom a da ocean,
\q2 An can see da bed rock wea da earth stand.
\b
\q
\v 16 From up dea, jalike Da One In Charge put down his hand
\q2 An pull me up outa da deep ocean.
\q2 He get me outa trouble.
\q
\v 17 Da guys dat stay agains me, dey strong,
\q2 Da guys dat hate me, dey too strong fo me!
\q2 But Da One In Charge get me outa dea.
\q
\v 18 Da time I face all kine trouble, dey attack me,
\q2 But Da One In Charge, he hold me up so I can stand up.
\q
\v 19 He take me to one open place wea no mo presha.
\q2 Da One In Charge stay good inside wen he tink bout me,
\q2 Az why he get me outa trouble.
\b
\q
\v 20 I stay pono wit Da One In Charge,
\q2 Dass why he make good to me.
\q I no do notting bad,
\q2 Dass why Da One In Charge pay me back nice kine.
\q
\v 21 Cuz I make shua I do eryting da way Da One In Charge like,
\q2 I no go do stuff dat no stay right
\q2 An go way from my God.
\q
\v 22 I stay tink bout all da Rules God make,
\q2 Da tings he tell I gotta do, I no make deaf ear.
\q
\v 23 In front God, no mo nobody can poin finga me,
\q2 I make shua I no do notting bad fo him punish me.
\q
\v 24 I stay do wass right,
\q2 Dass why Da One In Charge pay me back good fo dat.
\q All da time he see me,
\q2 Dass why he know I no go do notting bad.
\b
\q
\v 25 Eh God! Fo da peopo dat stay tight wit you,
\q2 You show um dat you stay tight wit dem too.
\q Fo da peopo dat stay do da right ting,
\q2 You show um dat you stay do da right ting fo dem.
\q
\v 26 Fo da peopo dat no mo notting bad inside dem,
\q2 You show um dat no mo notting bad inside you too.
\q But fo da sly buggas,
\q2 You show um dat you mo sly den dem.
\q
\v 27 Da kine peopo dat get hard time,
\q2 You get um outa trouble.
\q But da peopo dat ack high makamaka,
\q2 You shame um in front erybody.
\q
\v 28 Eh! You Da One In Charge! Jalike you da One dat open da light fo me,
\q2 Fo see how I can live fo real kine.
\q You da God fo me!
\q2 You make eryting inside me come alive,
\q Jalike you open da light,
\q2 No matta was dark inside me befo time.
\q
\v 29 Wen you help me,
\q2 I can go afta big stack army guys.
\q You da God fo me!
\q2 Az why I can climb ova da wall aroun any town.
\b
\q
\v 30 I like talk bout da One dass da God fo me:
\q2 Da way he do tings, come out how suppose to be.
\q Eryting dat Da One In Charge promise fo do,
\q2 Garans he goin do um.
\q Fo all da peopo dat let Da One In Charge take kea dem,
\q2 He jalike one shield dat no let dem get hurt.
\q
\v 31 Cuz no mo anodda God fo real kine.
\q2 Da One In Charge, he da ony one!
\q No mo anodda one dat stay strong, jalike one big solid rock.
\q2 Oua God, he da ony one!
\q
\v 32 Dass da God dat make me strong fo fight.
\q2 Ery place I go,
\q2 God make eryting come okay fo me.
\q
\v 33 \x - \xo 18:33: \xt Habak 3:19\x*He make um so I run an no fall down,
\q2 Jalike one deer dat run fas ova da big mountains.
\q
\v 34 He teach me how fo fight in da war,
\q2 So dat I strong fo even pull da metal kine bow.
\q
\v 35 Eh God! You wen get me outa trouble
\q2 Jalike you give me yoa shield so I no get hurt.
\q You hold me wit yoa strong hand
\q2 So I no fall down.
\q You take kea me plenny,
\q2 An cuz you help me, you make me come importan.
\q
\v 36 Jalike you wen make one wide place fo me walk.
\q2 Dass why my ankle stay strong an I no wipe out.
\b
\q
\v 37 I chase da guys dat stay agains me, an catch um.
\q2 I no give up till I wipe um out.
\q
\v 38 I bus um up
\q2 So dey no can stand up one mo time.
\q2 Dey fall down undaneat my feets.
\q
\v 39 You wen make me strong fo fight.
\q2 You make da peopo dat come agains me
\q2 Go down undaneat my feets.
\q
\v 40 Da ones dat stay agains me,
\q2 You make um turn aroun an run away.
\q2 I wipe out da peopo dat hate me.
\q
\v 41 Dey yell fo somebody help dem,
\q2 But no mo nobody get um outa trouble.
\q Eh! You Da One In Charge! Dey even wen yell fo you help dem,
\q2 But you no do notting fo dem.
\q
\v 42 I wen pound um an make um jalike powda,
\q2 Jalike dust dat da wind blow aroun.
\q2 I go sweep um outside, jalike dey dirt.
\q
\v 43 Eh! You Da One In Charge! You da one dat make me win
\q2 Agains da peopo dat poin finga me!
\q You put me in charge a plenny diffren peopos.
\q2 Da peopo dat stay work fo me now,
\q2 I neva know dem from befo time.
\q
\v 44 Wen da peopos from odda countries hear bout me,
\q2 Right den an dea dey tell, “Eh King David! You da boss!”
\q2 But wen dey tell dat, dey ony bulai fo make show.
\q
\v 45 Dey lose fight, all dose peopo from odda countries.
\q2 Dey come outa dea places wea dey hide fo no get kill,
\q2 An dey sked an shaking!
\b
\q
\v 46 Da One In Charge, he alive fo real kine!
\q2 An I like erybody tell how plenny good tings he do.
\q2 He jalike one big solid rock wea I can hide!
\q He da God dat get me outa trouble
\q2 An I like erybody tell, “God, he awesome!”
\q
\v 47 He da God dat pay back da peopo dat like hurt me.
\q2 He help me take ova da odda peopos.
\q
\v 48 Wen da peopo dat stay agains me like hurt me,
\q2 He get me outa da trouble.
\q Eh God! You even make me mo importan
\q2 Den da peopo dat come agains me.
\q Wen peopo come fo bus me up,
\q2 You get me outa trouble.
\q
\v 49 \x - \xo 18:49: \xt Rome 15:9\x*Eh! You Da One In Charge! Dass why I goin tell how awesome you stay
\q2 In front all da diffren nations!
\q I like sing fo you, dat you da greates,
\q2 Cuz I know wat kine god you.
\q
\v 50 Me, I da king dat stay work fo you,
\q2 An you make me win da war plenny times.
\q You wen pick me
\q2 An put oil on top my head fo show dat.
\q An you goin stay tight wit me all da time,
\q2 Wit me, King David,
\q2 An wit all da odda king guys dat going come from me.
\c 19
\s1 Da Tings God Make, An His Rules, Show He Awesome
\r (Rome 10:18)
\d Fo da main music guy. King David wen make dis Song Fo God.
\q
\v 1 Look da sky, fo learn how awesome God stay!
\q2 Was God hand wen make all dat!
\q An eryting you see in da sky an da air aroun us,
\q2 Show how awesome, wateva he make!
\q
\v 2 One day afta anodda show how God stay, jalike if da sky talking.
\q2 One nite afta anodda show how God stay, jalike if da sky let peopo know stuff.
\q
\v 3 Da sky no need tell notting,
\q2 No need words o voice you can hear, fo you know.
\q
\v 4 \x - \xo 19:4: \xt Rome 10:18\x*Da tings da sky tell,
\q2 Peopo all ova da world awready know bout um.
\q Ery place on top da earth,
\q2 Da peopo awready hear wat da sky tell.
\b
\q Da sun, he stay inside da sky.
\q2 Dass wea God wen put up tent fo him.
\q
\v 5 Da sun come up,
\q2 An he real good inside,
\q2 Jalike wen da groom come outside from da wedding tent.
\q Da sun ready fo go,
\q2 Jalike one champion runna guy stay good inside
\q2 Cuz he like run da race.
\q
\v 6 Da sun come up from da east side
\q2 An go all da way to da odda side.
\q No mo notting dat can run away
\q2 Fo no come hot wen da sun go ova him.
\s1 Good, Da Rules From God
\q
\v 7 Da way Da One In Charge teach,
\q2 Eryting come out how suppose to do.
\q Wen you do wat he teach,
\q2 Jalike he make you come all new inside one mo time.
\q Da rules Da One In Charge give, you can trus um.
\q2 Dass how you goin know wat fo do erytime,
\q2 Even if you donno right now, wat fo do.
\q
\v 8 Wen Da One In Charge tell someting you gotta do,
\q2 An you do um,
\q Dass da right ting fo do,
\q2 Dat make you like throw party inside you.
\q Wen Da One In Charge tell you how fo live,
\q2 No mo notting bad bout dat.
\q2 You do um, you goin undastan how fo live fo real kine.
\q
\v 9 Wen you stay real sked a Da One In Charge,
\q2 Jalike dat make you clean inside,
\q2 An dat help you stay dat way, all da time.
\q Da One In Charge, he da judge,
\q2 An wen he tell wass right an wass wrong,
\q2 All da tings he tell, stay right an stay true erytime.
\q
\v 10 Wen Da One In Charge tell wass right,
\q2 Good you like lissen him
\q Mo den you like get gold,
\q2 Even mo den plenny gold, da bestes kine.
\q God rules, mo sweet den da honey,
\q2 Even da fresh honey dat stay inside da wax still yet.
\q
\v 11 An one mo ting, I one guy dat work fo Da One In Charge,
\q2 An from da kine tings he tell,
\q2 I know wat not fo do.
\q Da peopo dat make shua dey do wat Da One In Charge tell,
\q2 He make shua plenny good tings happen to dem.
\b
\q
\v 12 How I goin undastan all da bad kine stuff I do
\q2 Dat I donno I do?
\q2 Eh God! No punish me fo dat! Let me go!
\q
\v 13 An do dis too, God, cuz I yoa worka guy!
\q2 No let me do any kine bad kine stuff,
\q2 Da kine stuff I know stay bad befo I do um!
\q No let da bad kine stuff take ova me.
\q2 If you do dat, den I goin be okay,
\q An you no goin need poin finga me,
\q2 Cuz I no goin go agains you big time.
\b
\q
\v 14 Eh! You Da One In Charge! Eryting I tell wit my mout,
\q2 Eryting I tink,
\q I like fo all dat be da kine stuff dat you like,
\q2 Cuz you jalike one solid rock fo me,
\q2 An you da One dat get me outa trouble.
\c 20
\s1 Pray Dat Da King Goin Win Da War
\d Fo da main music guy. King David wen write dis Song fo God.
\q
\v 1 Eh king! Wen get big trouble
\q2 An you like yell fo Da One In Charge help you,
\q2 I like fo him help you.
\q I like fo God make shua notting bad happen to you, my king,
\q2 Cuz you know wat kine god him,
\q2 Da One oua ancesta guy Jacob wen pray to.
\q
\v 2 Da God dat stay inside da place dat stay spesho fo him,
\q2 Inside Jerusalem, on top Mount Zion,
\q I like him go help you.
\q2 I like him make you stay strong.
\q
\v 3 I like God no foget all da sacrifices you wen make.
\q2 I like fo him tink good bout all dose burn up kine sacrifices.
\qr (Time out fo da music)
\b
\q
\v 4 I like God give you eryting dat stay inside you,
\q2 An make happen all da tings you wen plan.
\q
\v 5 Eh King! Wen God make you win da war,
\q2 Us guys goin make big noise cuz we stay good inside,
\q An we goin wave flag
\q2 Cuz we know wat kine god we get.
\q I like Da One In Charge make eryting happen
\q2 Dat you aks him fo do.
\b
\q
\v 6 Dis wat I know now:
\q2 Da king dat Da One In Charge wen pick,
\q2 Da One In Charge erytime help him.
\q Da One In Charge, he stay inside da sky,
\q2 Da place dat stay spesho fo him,
\q An from dea, he lissen to da king
\q2 An use his awesome powa fo get da king outa trouble.
\q
\v 7 Some peopos trus da big stack war wagons dey get,
\q2 Odda guys, dey trus all da horse dey get.
\q But fo us guys, Da One In Charge da One us guys call fo help us,
\q2 Cuz we know wat kine god him.
\q
\v 8 All dem odda guys, dey go down on dea knees an come wipe out,
\q2 But us guys, we help each odda fo stand up, cuz we da winnas.
\b
\q
\v 9 Eh! You Da One In Charge! Make oua king win!
\q2 Wen us guys yell fo him help us,
\q2 We like him lissen an help us!
\c 21
\s1 Tell Good Tings Bout God, Cuz He Make Da King, Da Winna
\d King David make dis Song Fo God, fo da main music guy.
\q
\v 1 Eh! You Da One In Charge! Da king real happy
\q2 Cuz he strong cuz a you!
\q Da king like throw party
\q2 Cuz you wen help him win da war!
\q
\v 2 You wen give da king da ting he like get da mostes.
\q2 You neva hold back notting dat he tell you he like.
\qr (Time out fo da music.)
\b
\q
\v 3 Eh! You Da One In Charge! Wen da king come back,
\q2 You give him yoa aloha
\q2 An make eryting come good fo him.
\q You put one crown on top his head,
\q2 Da kine dey make wit da bestes kine gold.
\q
\v 4 Da king wen aks you fo give him one good life,
\q2 An you wen do mo den dat fo him,
\q2 You wen give him life fo real long time.
\q
\v 5 Da One In Charge, you make peopo get plenny respeck fo da king,
\q2 Cuz you help him win da war.
\q2 You make him awesome an importan,
\q
\v 6 You do plenny good tings fo da king,
\q2 All da time.
\q You make him feel real good inside
\q2 Cuz you tell him fo stay wea you stay.
\q
\v 7 Eh! You Da One In Charge! You do all dat
\q2 Cuz da king trus you.
\q You da God Dass Mo Importan Den All Da Odda Gods,
\q2 An cuz you stay tight wit da king,
\q2 No mo nobody goin throw him out.
\b
\q
\v 8 You da king, an you strong.
\q2 Dass why you get da powa fo handle all da peopo dat stay agains you.
\q Wit yoa strong right hand,
\q2 You goin capcha da ones dat stay hate you.
\q
\v 9 Wen you face all dose peopo,
\q2 You goin wipe um out
\q2 Jalike you put um inside one deep hole wea get fire.
\q Da One In Charge, he stay huhu wit dem.
\q2 Dass why he goin wipe um out.
\q2 Dey goin mahke, jalike da fire eat um up.
\q
\v 10 Dea peopo dat goin come from dem, same ting,
\q2 You goin wipe dem out from da earth.
\q2 Dey no goin be ancesta guys fo nobody.
\q
\v 11 No matta da peopo dat hate you make plan
\q2 Fo do bad tings to you,
\q2 Da stuff dey like do, dey no can do,
\q
\v 12 Cuz wen dey see dat you ready fo shoot dem wit arrows,
\q2 Dose peopo goin turn aroun an dig out!
\q2 You ony goin see dea back side.
\p
\v 13 Da peopo tell:
\q Eh! You Da One In Charge! Stand up an show yoa powa!
\q2 Come, all us guys goin sing,
\q2 An tell erybody bout da powa you get!
\c 22
\s1 He Stay Hurt, But He Talk Good Bout God
\r (Matthew 27:35,46; Mark 15:24,34; Luke 23:34; John 19:24; Hebrews 2:12)
\d Fo da main music guy. King David wen make dis Song fo God. Sing um wit da tune “Da Deer Early Morning Time.”
\q
\v 1 \x - \xo 22:1: \xt Matt 27:46; Mark 15:34\x*Eh God! You da God fo me!
\q2 So, how come you wen bag from me an leave me hea?
\q How come you stay far way from me?
\q2 I stay cry plenny, but you no get me outa trouble!
\q
\v 2 Eh God! Ery day I stay yell to you fo help me,
\q2 But you no do notting fo help!
\q Ery nite same ting,
\q2 Dass why I no can stop making noise!
\b
\q
\v 3 But you, you stay good an spesho.
\q2 You sit on top yoa throne.
\q2 Dass da place da Israel peopo tell good tings bout you.
\q
\v 4 You da One dat oua ancesta guys wen trus,
\q2 An you wen go make shua notting bad happen to dem.
\q
\v 5 Was you, dey wen yell to,
\q2 An dass why, dey wen get outa trouble.
\q Was you dey wen trus,
\q2 Dass why dey neva have shame.
\b
\q
\v 6 But me, I nobody, jalike I one worm, not one man.
\q2 Erybody talk bad bout me,
\q2 Da peopo ack like I no good!
\q
\v 7 \x - \xo 22:7: \xt Matt 27:39; Mark 15:29; Luke 23:35\x*Erybody dat see me, dey laugh at me.
\q2 Dey make stink kine to me, an stick finga. Dey tell:
\q
\v 8 \x - \xo 22:8: \xt Matt 27:43\x*“So! Dis da guy dat let Da One In Charge handle his problem!
\q2 Good, Da One In Charge get him outa all dat!
\q If Da One In Charge get so plenny love an aloha fo dis guy,
\q2 Good, Da One In Charge come get him outa trouble!”
\q2 Dass how dey talk.
\b
\q
\v 9 Cuz was you dat wen born me from my mudda.
\q2 From small bebe time, I stay trus you.
\q
\v 10 From da time I wen born,
\q2 Jalike you wen hanai me.
\q From da time I come outa my mudda,
\q2 You was da God dat take kea me.
\b
\q
\v 11 Eh! You Da One In Charge! No stay so far from me!
\q2 Cuz get plenny trouble right hea,
\q2 An no mo nobody fo help me.
\q
\v 12 Da guys dat stay agains me,
\q2 Dey come all aroun me
\q Jalike plenny wild bull from Bashan side
\q2 Trap me.
\q
\v 13 Dem guys, dey rip into me
\q2 Jalike dey lions dat make big noise,
\q2 An come afta me wit dea mout wide open fo bite.
\q
\v 14 My life, jalike gone awready,
\q2 Jalike you dump watta on top da groun.
\q2 Ery bone inside my body, jalike all ova da place.
\q My heart feel jalike melting inside me,
\q2 Jalike sof wax.
\q
\v 15 Befo time, strong, me.
\q2 But now I all weak,
\q2 Jalike wen da mud dry up from da sun.
\q My tongue, stay so dry I no can move um.
\q2 You wen throw me down on top da dirt fo me mahke dea!
\b
\q
\v 16 Da bad guys come all aroun me
\q2 Jalike wild dogs dat stick togedda.
\q Jalike one gang, dey come close fo hurt me.
\q2 Jalike one lion, dey rip into my hands an feets.
\q
\v 17 Can even count all my bones.
\q2 Dem guys dat stay agains me,
\q2 Dey give me stink eye, an dey laugh at me.
\q
\v 18 \x - \xo 22:18: \xt Matt 27:35; Mark 15:24; Luke 23:34; John 19:24\x*Dey wen split my clotheses
\q2 An throw da dice fo see who get wat clotheses.
\b
\q
\v 19 Eh! You Da One In Charge! No stay far away!
\q2 You da One dat make me strong an help me,
\q2 So, do someting real quick, now!
\q
\v 20 No let dose guys wack me wit dea swords an kill me!
\q2 Dose guys dat stay ack jalike dogs,
\q No give um da powa fo take away my life,
\q2 Da ony one I get!
\q
\v 21 No let dose guys dat ack jalike lions,
\q2 Rip into me!
\q No let dose guys dat ack jalike wild bull,
\q2 Kill me wit dea horns!
\b
\q
\v 22 \x - \xo 22:22: \xt Heb 2:12\x*Afta you get me outa dis,
\q2 I like tell my brudda an sista guys
\q2 Wat kine God you.
\q All my peopo goin come togedda,
\q2 An I goin tell um how awesome you stay!
\q
\v 23 I goin tell um: “All you peopo dat get choke respeck fo Da One In Charge,
\q2 Tell good tings bout him!
\q All you peopo dat come from oua ancesta guy Jacob,
\q2 Show Da One In Charge dat you know he importan!
\q All you Israel peopo from da Jacob ohana,
\q2 Stay sked a him!
\q
\v 24 Cuz da peopo dat odda peopo put down,
\q2 Wen dey talk to Da One In Charge,
\q He no treat um jalike dey junk.
\q2 He no turn aroun an go da odda way.
\q Wen dat kine peopo yell to Da One In Charge fo help um,
\q2 Da One In Charge, he lissen!”
\q2 Dass wat I goin tell da peopo.
\b
\q
\v 25 Eh God! You da One I like tell erybody bout!
\q2 Wen choke plenny peopo come togedda,
\q2 I goin tell good tings bout you.
\q I goin make all da sacrifices I wen promise fo make
\q2 An I goin do um in front da peopo
\q2 Dat feel jalike dey sked wen dey wit you.
\q
\v 26 Da peopo dat odda peopo put down,
\q2 Dey goin eat plenny, all dey like eat!
\q All da peopo dat like know Da One In Charge,
\q2 Dey goin talk good bout him.
\q2 I like fo dem guys get life an stay good inside, all da time!
\q
\v 27 I like fo da peopo all ova da world, tink plenny bout you
\q2 An tell dat you, Da One In Charge, da God fo dem,
\q2 An come back fo be yoa peopo.
\q I like fo da diffren ohanas from all da nations
\q2 Go down in front you fo show respeck.
\q
\v 28 Cuz you Da One In Charge! You da king!
\q2 You da One dat get da right
\q2 Fo be in charge a all da nations!
\b
\q
\v 29 Fo shua, da peopo all ova da world dat get plenny stuff,
\q2 I like dey go down in front Da One In Charge
\q2 Fo show him love an respeck.
\q I like all da peopo go down on top dea knees in front Da One In Charge
\q2 An all da ones dat goin go down inside dea grave,
\q2 Cuz dey no can make dea own self, stay alive.
\q
\v 30 Da peopo dat goin live bumbye,
\q2 Dey goin work fo Da One In Charge too.
\q Da ones not born yet, dey goin hear bout da Boss,
\q2 An da peopo dat goin come from dem, same ting.
\q
\v 31 Da peopo dat not born yet,
\q2 Bumbye peopo goin tell dem how Da One In Charge do da right ting erytime.
\q2 Dey goin hear bout eryting Da One In Charge do.
\c 23
\s1 Da One In Charge Take Kea His Peopo
\d One King David kine song.
\q
\v 1 Da One In Charge, he take kea me,
\q2 Jalike da sheep guy take kea his sheeps.
\q2 Az why I get eryting I need.
\b
\q
\v 2 \x - \xo 23:2: \xt JShow 7:17\x*He get me fo lay down
\q2 Wea da choice an sof grass stay.
\q2 He take me by da calm watta.
\q
\v 3 He make me come strong again inside.
\q2 He take me on da bestes trail,
\q2 So erybody know wat kine god him.
\b
\q
\v 4 God, even if I go thru one real dark valley
\q2 Wea I can mahke dea,
\q I no goin come sked dat someting bad goin happen,
\q2 Cuz you stay wit me.
\q You carry one club fo get me outa trouble,
\q2 An one walking stick fo show me wea fo go.
\q An dat make me no worries
\q2 Cuz eryting goin be okay.
\b
\q
\v 5 You set up da tables
\q2 An put food on um in front me,
\q So da guys dat stay agains me
\q2 See wat you do fo me.
\q You give me one nice lei,
\q2 Fo show you get aloha fo me.
\q You make shua my drinking cup
\q2 Erytime stay full.
\b
\q
\v 6 Fo shua, you goin do good tings fo me,
\q2 An stay tight wit me cuz I yoa guy,
\q2 Ery day I live.
\q An I goin come yoa house
\q2 Fo pray to you, Da One In Charge,
\q2 Da whole time I stay hea.
\c 24
\s1 Go Fo Meet Da Awesome King
\r (1 Corint 10:26)
\d King David wen make dis song fo God.
\q
\v 1 \x - \xo 24:1: \xt 1Cor 10:26\x*Da One In Charge, he own da whole world an eryting dea.
\q2 He own da land an all da peopo dat live dea.
\q
\v 2 He wen make da world stay solid ova da ocean,
\q2 He wen set um up ova da currents dat way undaneat.
\b
\q
\v 3 Da peopo tell: “Wat kine peopo get da right
\q2 Fo go up da mountain wea Da One In Charge live?
\q Wat kine peopo get da right
\q2 Fo stand inside his spesho Temple?”
\q
\v 4 \x - \xo 24:4: \xt Matt 5:8\x*Da prieses tell: “Ony da kine peopo
\q2 Dat do good an tink good can go dea,
\q2 Jalike dey get clean hands an stay clean inside.
\q Da ones dat no like show love an respeck fo da wase time kine idol gods,
\q2 An wen dey make one promise, dey no bulai bout him.
\q
\v 5 Fo dat kine peopo, Da One In Charge goin make eryting come good fo dem.
\q2 God goin tell dey wen do da right ting
\q2 An he goin get um outa trouble.
\q
\v 6 Dey da kine peopo dat like go in front God,
\q2 Da kine peopo dat like stay nea da God fo Jacob.”
\qr (Time out fo da music.)
\b
\q
\v 7 Da peopo tell: “Open up da Temple gates!
\q Da doors dat stay from befo time, open um!
\q2 Da awesome King, he like go inside!”
\b
\q
\v 8 Da prieses tell: “Dat awesome King, who him?”
\q2 Da peopo tell: “Az Da One In Charge! An he strong an know how fo fight.
\q2 Az Da One In Charge! He know how fo win da war.”
\b
\q
\v 9 “Open up da Temple gates!
\q Da doors dat stay from befo time, open um!
\q2 Da awesome King, he like go inside!”
\q
\v 10 Da prieses tell: “Dat awesome King, who him?”
\q2 Da peopo tell: “Az Da One In Charge, Da God Ova All Da Armies,
\q2 Him, he da awesome King!”
\qr (Time out fo da music.)
\c 25
\s1 He Pray Fo God Show Him Wat Fo Do
\d King David wen make dis Song Fo God.
\q
\v 1 Eh! You Da One In Charge! You da one
\q2 My heart stay all out fo.
\q
\v 2 You da God fo me!
\q2 I stay trus you.
\b
\q So, no let me come shame.
\q2 Da peopo dat stay agains me,
\q No let um win ova me
\q2 An feel good cuz a dat!
\q
\v 3 Same fo all da peopo dat stay wait fo you
\q2 Cuz dey shua you goin help um.
\q2 No let dem come shame too!
\q But da back stabbas
\q2 Dat do um cuz dey like do um,
\q2 Make dem come shame!
\b
\q
\v 4 Show me da diffren ways you do stuff.
\q2 Teach me how fo ack jalike you ack.
\q
\v 5 Show me how fo live da true way,
\q2 An teach me stuff I need fo know.
\q Cuz you da God fo me,
\q2 Da One dat get me outa trouble.
\q All da time, I know fo shua you goin help me.
\q2 Az why az okay fo me wait.
\b
\q
\v 6 Eh! You Da One In Charge! Tink bout all da times
\q2 You wen show us guys pity
\q2 An da times you wen stay tight wit us guys,
\q2 Cuz dass how you stay make, from da start.
\q
\v 7 Eh! You Da One In Charge! Wen I was young,
\q2 I wen do bad tings an go agains you.
\q2 No tink bout me lidat no moa.
\q Mo betta, tink lidis bout me.
\q2 Tink bout how you stay tight wit me,
\q2 Cuz you good, az why.
\b
\q
\v 8 Da One In Charge, he good
\q2 An he stay do wass right.
\q Dass why he stay show
\q2 Da peopo dat do bad kine stuff
\q2 Da right way fo go.
\q
\v 9 Da peopo dat no tink
\q2 Dey gotta be numba one erytime,
\q He show dem how fo go da right way.
\q2 He teach dem his way fo do tings.
\q
\v 10 Da way Da One In Charge stay ack all da time,
\q2 He stay tight wit his peopo,
\q2 An he da kine God dey can trus.
\q His peopo, dey da ones dat keep da deal
\q2 He wen make wit dem,
\q An dey stay do
\q2 Wat he wen tell um fo do.
\b
\q
\v 11 Eh! You Da One In Charge! Cuz you like erybody know
\q2 Wat kine God you,
\q Az why you let me go
\q2 From all da bad kine stuff I wen do,
\q An you hemo my shame too.
\q2 Eh, get real plenny bad tings dat I wen do, you know!
\b
\q
\v 12 Da ones dat feel jalike dey sked an shaking
\q2 Wen dey stay in front Da One In Charge,
\q Dey da ones Da One In Charge goin teach
\q2 Wat way fo go.
\q
\v 13 Dey da ones, eryting goin go good fo dem,
\q2 An fo da peopo dat goin come from dem too,
\q2 Dey goin come da land ownas.
\q
\v 14 Da peopo dat feel jalike dey sked an shaking
\q2 Wen dey stay in front Da One In Charge,
\q2 Dey stay real close to him,
\q Cuz he like make shua dey undastan
\q2 Wat da deal mean dat he wen make wit dem.
\q
\v 15 All da time, I tink bout Da One In Charge,
\q2 An aks him fo help me.
\q Cuz jalike get hunta guys dat like set one trap fo me,
\q2 An Da One In Charge, he da One dat pull up my feets outa dea nets.
\b
\q
\v 16 Eh! You Da One In Charge! Try turn aroun an look at me
\q2 An do someting good fo me.
\q Cuz no mo nobody fo help me,
\q2 An I get real hard time.
\q
\v 17 All da tings dat bum me out
\q2 An make my heart come sore,
\q Come mo an mo big.
\q2 Try get me outa all dat trouble!
\q
\v 18 Try look how bum out I stay,
\q2 An how weak I stay cuz a all dis!
\q Hemo da shame I get
\q2 Fo da bad tings I wen do,
\q2 An let me go.
\b
\q
\v 19 Try look at da guys dat stay agains me,
\q2 Cuz get plenny a dem,
\q An dey hate me so bad,
\q2 Dey like bus me up jalike dey like kill me.
\q
\v 20 Make shua notting bad happen to me!
\q2 An get me outa trouble!
\q No let dose guys make me come shame,
\q2 Cuz I aksing you fo hide me.
\q
\v 21 Eh God! Watch ova me,
\q2 So dat notting bad happen to me!
\q2 Cuz I no bulai, an I do wass right!
\q I stay wait fo you
\q2 Fo do someting good.
\q
\v 22 Eh God! Get us Israel guys
\q2 Outa all da trouble we stay in!
\c 26
\s1 One Guy Dat Do Da Right Ting Pray To God
\d One King David kine song.
\q
\v 1 Eh! You Da One In Charge! You da judge,
\q2 So tell erybody I neva do notting bad!
\q Cuz da way I live,
\q2 I do eryting how I suppose to do.
\q I stay trus you, Da One In Charge,
\q2 An I no change my mind.
\q
\v 2 So tes me, Da One In Charge.
\q2 Make me pass yoa tes.
\q Hemo all da junks I get inside,
\q2 Look deep inside me,
\q2 An look inside my head.
\q
\v 3 Cuz all da time, I know dat you stay tight wit yoa peopo.
\q2 Da way I live, I know I can trus you.
\b
\q
\v 4 I no hang out wit da kine guys dat do wase time kine stuff.
\q2 I no stick aroun da ones dat like hide wat dey do.
\q
\v 5 Wen da peopo dat do bad kine stuff come togedda,
\q2 I no like wat dey do!
\q Da peopo dat no stay do wass right,
\q2 I no hang out with dem!
\b
\q
\v 6 Eh! You Da One In Charge! Inside yoa Temple, I goin wash my hands
\q2 Fo show dat I neva do notting wrong.
\q2 Den I goin walk aroun yoa altar fo make da sacrifice ready.
\q
\v 7 Same time, I goin make shua erybody hear me tell
\q2 Dat you da greates.
\q I goin tell da story
\q2 Bout all da awesome kine tings you do.
\q
\v 8 Eh! You Da One In Charge! Fo real kine,
\q2 I like go da house wea you stay!
\q2 Fo real kine, I like go da place
\q2 Wea peopo can see how awesome you stay!
\b
\q
\v 9 Wen you go afta da peopo dat do bad kine stuff,
\q2 No go take away my life, same time.
\q Wen you go afta da killa guys,
\q2 Make shua I no mahke!
\q
\v 10 Dem guys, dey real sly buggas
\q2 Fo make bad kine stuff happen.
\q2 Peopo give dem plenny unda da table kine money.
\b
\q
\v 11 But me, da way I live,
\q2 I do eryting how I suppose to do.
\q So, get me outa trouble
\q2 An do good tings fo me.
\q
\v 12 Now, jalike I get one solid place fo stand on top
\q2 Dat stay flat, az how I no goin fall down.
\q An ova hea, wea all God peopo come togedda,
\q2 I goin tell, “Da One In Charge, he do real good tings fo me!”
\c 27
\s1 God Help Me Plenny
\d King David wen make dis Song fo God.
\q
\v 1 Da One In Charge, he help me,
\q2 An he get me outa trouble,
\q Jalike he da light fo me.
\q2 No need fo me stay sked nobody!
\q Da One In Charge, he goin make shua nobody kill me,
\q2 Jalike he one strong wall fo me,
\q2 I no need come sked an shaking.
\q
\v 2 Weneva da bad kine peopo attack me
\q2 Jalike fo eat me up,
\q2 Dey da ones dat goin come tired an fall down, not me.
\q
\v 3 No matta one whole army put up dea tents fo go agains me,
\q2 I no need come sked inside.
\q No matta dey make war fo bus me up,
\q2 Fo shua, I goin be okay.
\b
\q
\v 4 Ony get one ting I like tell Da One In Charge fo do fo me.
\q2 Dass da ony ting I stay wait fo:
\q I like stay inside Da One In Charge house
\q2 Till I mahke!
\q I like hang out inside his temple an feel good inside dea
\q2 So dat can see how Da One In Charge all da time make good to peopo!
\q
\v 5 Da One In Charge, weneva get hard time,
\q2 He goin put me inside his place so nobody hurt me.
\q He goin let me stay inside his tent so nobody find me.
\q2 He goin put me up high on top one big rock
\q2 So nobody can reach me.
\q
\v 6 So now, I goin be da winna
\q2 Ova da guys dat stay agains me,
\q2 Dat stay all aroun me.
\q Weneva I bring animals to God tent fo make sacrifice,
\q2 I goin sing cuz I feel good inside,
\q2 An make music fo Da One In Charge.
\s1 Wen Get Plenny Presha
\q1
\v 7 Eh! You Da One In Charge! Try lissen, wen I yell fo you help me.
\q2 Make good kine to me, an try do someting fo me.
\q1
\v 8 Fo real kine, I like come close to you.
\q2 Eh! You Da One In Charge! Dass wat I like fo do,
\q2 Go in front you.
\b
\q
\v 9 No hide from me!
\q2 No come huhu an tell me fo go way,
\q2 Cuz I yoa worka guy,
\q2 An you, you da One dat erytime help me.
\q Eh God! You da One dat erytime get me outa trouble!
\q2 No bag from me, no leave me hea lidis!
\q
\v 10 Cuz maybe my fadda an my mudda goin leave me, you know.
\q2 But you, Da One In Charge, you goin take kea me.
\q
\v 11 Eh! You Da One In Charge! Teach me how fo live yoa way!
\q2 Show me da bestes way fo do da right ting,
\q Cuz get plenny peopo dat stay agains me,
\q2 An dey stay watch me.
\q
\v 12 No let da guys dat stay agains me make any kine to me.
\q2 Dey make like dey tell da trut bout me, but dey ony bulai.
\q2 Ova an ova, dey tell dey goin bus me up.
\q
\v 13 If I neva trus God, den I no goin see how good Da One In Charge stay.
\q2 But fo shua, I know how good Da One In Charge stay,
\q2 An fo shua I goin stay alive.
\b
\q
\v 14 Eh erybody! Try wait!
\q2 Da One In Charge goin take kea you!
\q2 No lose fight, an no come sked notting!
\q Wait fo Da One In Charge take kea you!
\c 28
\s1 Wen Da Bad Guys Show Up, Da One In Charge Take Kea Me
\d King David wen make dis Song fo God.
\q
\v 1 Eh! You Da One In Charge! You da Guy!
\q2 You strong, jalike one big rock!
\q I stay yell to you! I like fo you help me!
\q2 So no go make deaf ear!
\q Cuz if you no do notting,
\q2 I goin be jalike da peopo
\q2 Dat litto mo mahke an go inside da Deep Dark Hole!
\q
\v 2 Try lissen! Ova an ova, I aks you fo do someting
\q2 I stay yell to you fo help me.
\q I stay stand nea da mos spesho part a yoa temple
\q2 An I raise my hands fo pray to you.
\b
\q
\v 3 No drag me away jalike I one bad guy,
\q2 Da kine guy dat erytime do bad kine stuff,
\q Da kine guy dat talk with dea frenz like dey get aloha,
\q2 But same time, dey tink dey like do bad tings to peopo.
\q
\v 4 \x - \xo 28:4: \xt JShow 22:12\x*Pay dem back fo da tings dey do,
\q2 Fo da bad kine tings dey make happen.
\q2 Check out wat kine tings dey stay do, an pay um back,
\q2 Punish um da way wat stay right fo wat dey do.
\q
\v 5 Cuz dey no mo respeck fo da kine tings you stay do, Da One In Charge.
\q2 An cuz dey tink da work you do, ony junk!
\q Eh! You Da One In Charge! You goin bus up dem bad guys!
\q2 You no goin let um come strong one mo time!
\b
\q
\v 6 Eh! You Da One In Charge! I like tell you “Mahalo plenny,
\q2 Cuz You wen lissen wen I wen aks you fo help me!”
\q
\v 7 Da One In Charge, he da One make me strong,
\q2 An he jalike one shield so notting can hurt me.
\q2 Inside I trus him.
\q Da One In Charge wen give me powa.
\q2 He wen help me, an I stay good inside.
\q I like how awesome he stay
\q2 Dass why I sing dis to him
\q
\v 8 Da One In Charge, he da One make his peopo strong.
\q2 Da king dat Da One In Charge wen pick, Da One In Charge get him outa trouble.
\q2 Da One In Charge, he jalike one strong wall, so no mo notting can hurt da king.
\b
\q
\v 9 Eh! You Da One In Charge! Get yoa peopo outa trouble
\q2 An give dem da powa fo do da tings you wen make um fo do, cuz dey yoa guys.
\q2 So, take kea dem, an back dem up all da time!
\c 29
\s1 Da Storm, Show How Strong God
\d King David wen make dis Song Fo God.
\q
\v 1 \x - \xo 29:1: \xt Songs 96:7-9\x*Eh, you peopo dat live inside da sky! Say dis to Da One In Charge!
\q2 Tell Da One In Charge, you know he awesome, an he strong!
\q
\v 2 Tell Da One In Charge, you know wat kine god him, an he awesome!
\q2 Go down in front Da One In Charge with spesho clotheses
\q
\v 3 Wen Da One In Charge tell someting,
\q2 Can hear um all ova da ocean.
\q Wen da awesome God talk,
\q2 Jalike one storm wit thunda come ova da big ocean.
\q
\v 4 Wen Da One In Charge tell someting,
\q2 Show dat he strong.
\q Wen he talk,
\q2 Show dat he awesome.
\q
\v 5 Wen Da One In Charge tell someting,
\q2 Even da big cedar trees come broke.
\q2 Da One In Charge make da cedar trees dat grow Lebanon side come all bus up.
\q
\v 6 Wen Da One In Charge talk, he make da mountains jump jalike one bebe cow,
\q2 He make Mount Hermon jump jalike one bebe wild cow.
\q
\v 7 Wen Da One In Charge tell someting,
\q2 Jalike wen da lightning come down an make fire
\q
\v 8 Wen Da One In Charge tell someting,
\q2 Get earthquake inside da boonies,
\q2 Even inside da Kadesh boonies too.
\q
\v 9 Wen Da One In Charge tell someting,
\q2 He make da deer wahines born dea bebes
\q2 An da trees come bolohead
\q But inside da Temple wea Da One In Charge stay,
\q2 Erybody yell, “God, he awesome!”
\q
\v 10 Da One In Charge, he get his throne ova da big flood,
\q2 Da One In Charge, he stay king foeva.
\q
\v 11 Da One In Charge, he make his peopo strong!
\q2 Da One In Charge, he do good tings fo his peopo
\q2 An make eryting come good fo dem!
\c 30
\s1 Mahalo To God
\d One King David kine song. Da time dey wen give da Temple back to God, dey wen sing um.
\q
\v 1 Eh! You Da One In Charge! I stay tell good tings bout you
\q2 Cuz you get me outa trouble!
\q Da peopo dat stay agains me,
\q2 You no let dem win ova me an feel good bout dat.
\q
\v 2 Eh! You Da One In Charge! You da God fo me.
\q2 I wen yell fo you help me,
\q2 An you wen help my body come good one mo time.
\q
\v 3 Eh! You Da One In Charge! Wen I litto mo mahke, you wen bring me back alive.
\q2 You wen make me live, so I no go down inside da grave wea da mahke peopo go.
\b
\q
\v 4 Eh! All you peopo dat stay tight wit Da One In Charge! Sing to him!
\q2 Tell dat you know wat kine god him,
\q2 Cuz you guys no foget dat Da One In Charge stay good an spesho.
\q
\v 5 Ony fo short time, he come huhu
\q2 But all yoa life, he do good stuff fo you
\q All nite, you feel like you goin cry,
\q2 But den morning time come, an you like yell cuz you stay real good inside.
\b
\q
\v 6 Me, had one time I neva worry bout notting.
\q2 Dat time, I wen tink, “No mo notting goin throw me off, eva!”
\q
\v 7 Eh! You Da One In Charge, you wen like do good tings fo me,
\q2 An cuz a dat you wen make me come strong an solid, jalike one mountain.
\q But den, you wen turn away from me,
\q2 An dat scare me plenny.
\b
\q
\v 8 You da One I yell to fo help me, Da One In Charge.
\q2 You da boss, an I goin beg you fo give me chance. I wen tell,
\q
\v 9 “Eh Boss! How dat goin help you if you kill me?
\q2 How dat goin help if I go down inside my grave?
\q How da dirt down dea inside da grave,
\q2 Goin tell peopo dey can trus you, aah?”
\q
\v 10 So den, you Da One In Charge. Lissen to me an do good stuff fo me!
\q2 Eh! You Da One In Charge! Help me plenny!
\b
\q
\v 11 Wen I was sad an crying,
\q2 You wen make me feel good inside, so I like dance an sing!
\q Wen I was wearing ony funeral kine clotheses,
\q2 You wen take um away an give me clotheses dat show I feel good inside!
\q
\v 12 Cuz you wen do dat, now eryting inside me sing bout how good you stay.
\q2 Dass why my heart inside me no stay quiet.
\q Eh! You Da One In Charge! You da God fo me!
\q2 I goin tell good tings bout you, all da time!
\c 31
\s1 Mahalo Fo Get Me Outa Trouble
\r (Luke 23:46)
\d Fo da main music guy. One King David kine song.
\q
\v 1 Eh! You Da One In Charge! You da One dat can proteck me.
\q2 No let nobody make me come shame!
\q Get me outa trouble so notting bad happen to me,
\q2 Cuz you erytime do wat you promise fo do.
\q
\v 2 Come close an lissen to me.
\q2 Get me outa trouble! Fas kine!
\q Be jalike one big rock fo proteck me.
\q2 Be jalike one strong wall fo me inside da mountains
\q2 Dat no let nobody come agains me fo kill me.
\b
\q
\v 3 Cuz you, you jalike one big rock fo me,
\q2 An one place I can hide inside da mountains.
\q Now, show me how fo get outa dis bad place,
\q2 So den erybody goin know wat kine god you.
\q
\v 4 Da guys dat stay agains me set up one trap fo catch me, but no let me go dea,
\q2 Cuz you da One dat make shua I no get hurt.
\q
\v 5 \x - \xo 31:5: \xt Luke 23:46\x*Dass why I turn ova my life to you, cuz I stay trus you.
\q2 Eh! Da One In Charge, I like you get me outa all dis, cuz you da kine God I can trus.
\b
\q
\v 6 Da peopo dat pray to da idol kine gods dat worth notting,
\q2 I hate dat kine peopo!
\q2 But Da One In Charge, I stay trus you.
\q
\v 7 You stay tight wit me cuz I yoa guy,
\q2 An dass how come I goin stay real good inside.
\q Cuz you wen see how my heart stay all sore inside,
\q2 An you know da hard times I get.
\q
\v 8 You, you neva let da guys dat stay agains me capcha me.
\q2 You wen take me one safe kine place.
\s1 I Suffa Plenny
\q
\v 9 Eh! You Da One In Charge! Do good tings fo me, cuz I get all kine presha!
\q2 My eyes, tired cuz I stay sore inside an cry plenny.
\q2 My body, my heart, same ting.
\v 10 My life, all poho, cuz I stay so sore inside.
\q2 I ony goin live short time, cuz all da time I moaning.
\q Befo I strong, but now I ony tired,
\q2 Cuz a da bad tings I wen do.
\q2 Even my bones, come weak
\v 11 All da peopo dat stay agains me, dey make joke bout me.
\q2 My neighba guys, dey laugh even mo plenny.
\q2 Even da peopo dat know me, dey sked fo come by me.
\q Wen dey see me walking on top da street
\q2 Dey get outa dea.
\q
\v 12 Peopo ack jalike I no stay, jalike I mahke awready,
\q2 Jalike I was one dish dat stay all smash.
\q
\v 13 Cuz you know, I hear da bad kine tings dat plenny peopo tell bout me,
\q2 An all aroun me, get stuff dat scare me plenny.
\q Get peopo dat come togedda agains me.
\q2 Dey tink how fo make my life pau.
\s1 I Stay Trus God
\q
\v 14 But eh, you Da One In Charge! I stay trus you.
\q2 I tell, “You, you da God fo me!”
\q
\v 15 You stay in charge a eryting
\q2 Dat goin happen to me bumbye.
\q1 So, get me outa trouble
\q2 From da peopo dat stay look fo me
\q2 Cuz dey like make me suffa.
\q
\v 16 Smile fo me an do good tings fo me, da guy dat stay work fo you,
\q2 An dass jalike you make da sun shine on top me.
\q2 You stay tight wit me cuz I yoa guy, so get me outa trouble.
\q
\v 17 Eh! You Da One In Charge! No let notting happen fo make me shame!
\q2 You da one I yelling to fo help me.
\q Da peopo dat stay do wass not right, dey da ones goin be shame.
\q2 Dey goin go da Mahke Peopo Place an dey no can say notting.
\q
\v 18 Da ones dat ack high makamaka kine,
\q2 Jalike all da odda peopo junk,
\q2 An dat poin finga da peopo dat do wass right,
\q Wit dea mout dey erytime bulai,
\q2 But den dey ony goin stay quiet,
\q2 Jalike somebody tie up dea mout.
\s1 God, He Good
\q
\v 19 Eh God! Awesome, how good you!
\q2 You stash plenny good tings
\q2 Fo da peopo dat feel jalike dey sked wen dey stay in front you.
\q You do plenny
\q2 Fo help da peopo dat come by you fo you take kea dem.
\q2 You do good tings fo dem in front erybody.
\q
\v 20 You hide dem right dea wea you stay
\q2 Fo make shua da peopo dat make plan fo hurt dem, no can.
\q You put dem inside one place wea da oddas no can find um,
\q2 So den da peopo dat talk stink dem no can do notting.
\b
\q
\v 21 Erybody, tell good tings bout Da One In Charge!
\q2 Cuz he stay tight wit me cuz I his guy, an dass awesome!
\q He make shua notting hurt me,
\q2 No matta I feel jalike odda peopo was fighting fo take ova my town.
\q
\v 22 Me, I wen come sked, an right den an dea I wen yell,
\q2 “Eh! I stay cut off from you, Da One In Charge!”
\q But you wen hear me aksing you fo help me
\q2 An you wen help me.
\b
\q
\v 23 Eh, all you peopo dat stay tight wit Da One In Charge
\q2 An he trus you guys fo do how he like!
\q2 Get love an aloha fo him!
\q But anybody dat ack high makamaka,
\q2 Da One In Charge pay dem back big time fo dat.
\q
\v 24 So den. Stay strong inside, an no sked notting,
\q2 All you peopo dat stay wait fo wat Da One In Charge goin do bumbye!
\c 32
\s1 How God Hemo Yoa Shame
\r (Rome 4:7-8)
\d King David wen make dis song fo teach.
\q
\v 1 \x - \xo 32:1: \xt Rome 4:7,8\x*You goin stay good inside
\q2 If God hemo yoa shame
\q2 Fo da stuff you wen do agains him,
\q An if God no hold agains you,
\q2 Da bad kine stuff you wen do.
\q
\v 2 Eryting goin go good fo you
\q2 If Da One In Charge no tell he gotta punish you,
\q2 An if you da kine guy dat no bulai notting inside.
\b
\q
\v 3 Had one time, I neva say notting
\q2 Bout da bad tings I wen do,
\q Dat time, my body wen come all weak
\q2 An all day I ony stay moan real loud.
\q
\v 4 Day time an nite time,
\q2 I get heavy kine presha from you.
\q All my powa stay suck outa me,
\q2 Jalike I all dry up, summa time.
\qr (Time out fo da music.)
\q
\v 5 But den, I wen tell you strait
\q2 Dat I wen do bad tings,
\q An I wen pau try fo hide
\q2 Wat I know was wrong fo me do.
\q I wen make up my mind,
\q2 Dat I goin tell Da One In Charge strait
\q2 Dat I wen go fight agains him.
\q Cuz a dat, you wen let me go,
\q2 An hemo da shame fo da bad tings I wen do.
\qr (Time out fo da music)
\b
\q
\v 6 Cuz a dat, I like tell dis:
\q2 All da peopo dat stay tight wit you,
\q Good dey pray to you, erytime dey get trouble.
\q2 Jalike wen da big flood come down,
\q2 An no hit dem.
\q
\v 7 You, you jalike one place wea I can hide from trouble.
\q2 You proteck me wen get hard time.
\q2 You put peopo aroun me dat yell plenny cuz dey stay good inside
\q2 Cuz you wen get me outa trouble.
\qr (Time out fo da music.)
\q
\v 8 Da One In Charge tell:
\q2 “Let me help you undastan
\q2 An show you da way you suppose to go.
\q Let me tell you wass da bestes ting fo you fo do,
\q2 Cuz I stay watch out fo you.
\q
\v 9 No ack like da horse o da mule
\q2 Dat no undastan wea dey suppose to go,
\q You gotta use da bit an da bridle
\q2 Fo no let um run away.”
\q
\v 10 Da peopo dat do bad kine stuff,
\q2 Dey goin suffa plenny.
\q But whoeva stay trus Da One In Charge,
\q Da One In Charge goin do all kine stuff
\q2 Dat show he stay tight wit dem!
\b
\q
\v 11 Eh all you peopo dat get um right wit Da One In Charge,
\q2 Stay good inside, cuz you stay tight wit him!
\q All you guys dat get good heart fo do da right ting,
\q2 Dance an sing, cuz you stay real good inside!
\c 33
\s1 Sing Fo Tell God He Da Greates
\q
\v 1 Eh! All you guys dat get um right
\q2 Cuz you stay tight wit Da One In Charge,
\q2 Go yell cuz you guys feel good inside!
\q Az good wen you peopo dat stay do da right ting
\q2 Tell how awesome him!
\q
\v 2 Play da small kine harp fo tell dat Da One In Charge, he da greates.
\q2 Play da ten string harp fo sing fo him.
\q
\v 3 Sing one new song to him.
\q2 Play um good, an yell cuz you stay good inside!
\q
\v 4 Eryting Da One In Charge tell, he do um.
\q2 Eryting Da One In Charge do, you can trus him.
\q
\v 5 He feel good wen peopo do da right ting
\q2 An da leadas figga stuff out da right way.
\q2 All ova da world, Da One In Charge stay tight wit his peopo.
\q
\v 6 Da One In Charge, he jus tell da sky fo come,
\q2 An da sky come.
\q2 He ony need fo talk fo make all da stars up dea come.
\q
\v 7 He bring togedda da watta inside da ocean an keep um dea.
\q2 He put da open ocean inside da storage place dat he get fo keep um.
\b
\q
\v 8 Erybody dat live inside da world, show respeck fo Da One In Charge!
\q2 All you peopo dat stay live dea, stay sked a him!
\v 9 Cuz he wen talk, eryting start.
\q2 He wen tell wat gotta happen, an eryting come lidat.
\q
\v 10 Wen da diffren nations make plan, Da One In Charge mess up wat dey plan.
\q2 Wen da diffren peopos figga wat fo do, he no let um do um.
\q
\v 11 Eryting dat Da One In Charge make plan fo do, stay foeva.
\q2 Wen he tink inside his heart wat fo do, no goin pau eva.
\b
\q
\v 12 Da country dat get Da One In Charge fo dea God,
\q2 Eryting goin go good fo dem.
\q2 Dey goin be da peopo dat God pick fo be his peopo.
\q
\v 13 Da One In Charge, he look down from da sky
\q2 An see all da peopo ery place.
\q
\v 14 From da place he live, he stay watch
\q2 Erybody dat stay live on top da earth.
\q
\v 15 He make all dem so dat dey can tink.
\q2 An he da One undastan eryting dey do.
\b
\q
\v 16 Jus cuz one king get plenny army guys,
\q2 Dat no mean he goin get outa trouble.
\q2 Jus cuz one army guy stay plenny strong,
\q2 Dat no mean da guy goin win da war.
\q
\v 17 If you tink you goin get outa trouble
\q2 Jus cuz you get good kine army horse,
\q2 You wrong.
\q Da horse plenny strong fo shua,
\q2 But he no goin help you fo run away.
\q
\v 18 But Da One In Charge, he stay watch
\q2 Da peopo dat get respeck fo him,
\q Da ones dat stay wait,
\q2 Cuz dey shua Da One In Charge goin show
\q2 Dat he stay tight wit dem.
\q
\v 19 Da One In Charge goin get dem guys outa trouble
\q2 So dey no mahke.
\q Wen no mo notting fo eat,
\q2 He goin give dem stuff fo eat fo make shua dey stay alive.
\q
\v 20 Us guys stay wait fo Da One In Charge take kea us.
\q2 He da One dat help us,
\q2 He jalike one shield fo no let us guys get hurt.
\q
\v 21 Cuz us guys stay tight wit Da One In Charge, we stay good inside.
\q2 Cuz us guys know who him, dat he stay good an spesho,
\q2 Az why us guys stay trus him.
\q
\v 22 Eh! You Da One In Charge! Us guys like fo you stay tight wit us guys,
\q2 Jalike us guys stay wait fo you help us!
\c 34
\s1 God, He Good!
\r (1 Peter 2:3; 3:10-12; John 19:36)
\d King David wen make dis song, da time he wen get outa trouble wit King Abimelek. David wen ack jalike he real lolo, so Abimelek throw um out an he go way.
\q
\v 1 All da time, I goin tell peopo
\q2 How Da One In Charge give me da powa
\q Fo do wat he like fo me do.
\q2 All da time I goin tell good tings bout him.
\q
\v 2 I like talk big bout Da One In Charge, cuz a wat he do.
\q2 Wen da peopo dat no tink dey gotta be numba one hear bout him,
\q2 Dey goin stay good inside jalike me.
\q
\v 3 Me an all you guys togedda, we tell peopo,
\q2 “Da One In Charge, he awesome!”
\q2 All togedda we tell, “We know who him, an he da greates!”
\b
\q
\v 4 I wen try fo come close to Da One In Charge,
\q2 An he let me.
\q2 He wen get me outa all da tings dat make me come real sked.
\q
\v 5 Wen peopo wait him fo tell um wat fo do,
\q2 Dey feel real good, jalike dea face shine!
\q2 Dey no come shame.
\q
\v 6 Me, I ony one guy dat no mo notting.
\q2 I wen yell fo somebody help me.
\q Da One In Charge, he wen hear me!
\q2 He wen get me outa all kine trouble!
\q
\v 7 You know wat?
\q2 Da One In Charge, he sen his angel guy
\q Fo stay all aroun da peopo
\q2 Dat stay sked him an get respeck fo him,
\q2 An fo get um outa trouble!
\b
\q
\v 8 \x - \xo 34:8: \xt 1Pet 2:3\x*Go check out Da One In Charge!
\q2 Find out fo yoaself how good he stay!
\q Anybody dat let Da One In Charge hide dem from trouble,
\q2 Dey can stay good inside!
\q
\v 9 Eh all you guys dat stay spesho fo Da One In Charge!
\q2 Get plenny respeck fo him!
\q Cuz anybody dat get respeck fo Da One In Charge,
\q2 Dey no need notting.
\q
\v 10 Da young lions hungry, cuz dey no mo notting fo eat,
\q2 But da peopo dat like come close to Da One In Charge,
\q2 Dey goin get plenny good tings!
\b
\q
\v 11 Eh, my kids! Come ova hea an lissen me!
\q2 I goin teach you guys wat mean,
\q2 Foget respeck fo Da One In Charge.
\q
\v 12 \x - \xo 34:12: \xt 1Pet 3:10-12\x*If you like live fo real kine,
\q2 An like fo good tings happen to you fo long time,
\q
\v 13 Make shua you no tell notting bad.
\q2 Make shua you no bulai nobody fo get someting from dem.
\q
\v 14 No go do bad kine stuff.
\q2 Ony do good kine stuff.
\q2 Work hard fo be frenz wit erybody.
\b
\q
\v 15 Da One In Charge, he keep track a da peopo dat erytime do wass right
\q2 Fo take kea dem.
\q2 He lissen to dem wen dey yell to him.
\q
\v 16 But Da One In Charge stay agains
\q2 Da peopo dat stay do bad kine stuff.
\q He goin wipe dem out from dis world,
\q2 So nobody even rememba who dem.
\q
\v 17 Erytime dey yell to Da One In Charge,
\q2 He lissen dem,
\q2 An he get um outa all da trouble dey stay in.
\q
\v 18 If you stay sore inside,
\q2 Da One In Charge goin stay real nea you.
\q Da peopo dat feel all bus up inside,
\q2 Da One In Charge get um outa all dat.
\b
\q
\v 19 Get plenny bad tings happen
\q2 To da peopo dat stay do da right ting.
\q2 But Da One In Charge goin get um outa all dat.
\q
\v 20 \x - \xo 34:20: \xt John 19:36\x*Da One In Charge goin take kea dem,
\q2 No mo even one bone goin broke.
\q
\v 21 Ony need one bad ting fo happen
\q2 To da peopo dat do bad kine stuff,
\q2 An dey mahke cuz a dat.
\q Da peopo dat hate da guys dat stay do da right ting,
\q2 Dey goin get punish.
\q
\v 22 Wen Da One In Charge pay da price
\q2 So dat da peopo dat work fo him no goin mahke,
\q Dat mean dat all da peopo dat let Da One In Charge take kea dem,
\q2 Dey no goin get punish notting.
\c 35
\s1 No Let Da Peopo Dat Stay Agains Me, Hurt Me
\r (John 15:25)
\d One King David kine song.
\q
\v 1 Eh! You Da One In Charge! Go agains da guys dat stay go agains me!
\q2 Fight da guys dat attack me!
\q
\v 2 Pick up yoa arm an body shield
\q2 An come help me!
\q
\v 3 Grab da spear fo fight,
\q2 Fo go afta da peopo dat stay chase me!
\q Tell me fo real kine,
\q2 Dat da One get me outa trouble erytime.
\q
\v 4 Da peopo dat stay look fo me fo kill me,
\q2 I like dey come shame an lose face in front erybody.
\q Wen dey make plan fo make me suffa,
\q2 I like fo dem turn aroun an run away,
\q2 Back to da place wea dey live, wit plenny shame.
\q
\v 5 I like da wind blow dem away,
\q2 Jalike dey da junks from da wheat,
\q Jalike get one angel guy from Da One In Charge
\q2 Dat stay push back da guys dat stay come agains me.
\q
\v 6 I like da angel guy from Da One In Charge chase dem guys,
\q2 An make dea roads come dark an slippery.
\q
\v 7 Cuz I neva do notting to dem,
\q2 But still yet dey wen hide one net fo trap me.
\q I neva do notting to dem,
\q2 But still yet dey wen dig one big hole
\q2 Fo make me fall down inside an mahke.
\q
\v 8 I like fo da big trouble dass coming,
\q2 Come on top dem but dey donno stay come.
\q I like fo da net dey wen hide, trap dem an not me,
\q2 So dat dey get big trouble wen dey fall inside.
\b
\q
\v 9 Den, I goin come real good inside cuz a Da One In Charge,
\q2 An I goin feel real good cuz he get me outa trouble.
\q
\v 10 I go all out fo tell:
\q2 “Eh! You Da One In Charge! No mo nobody jalike you!
\q You get da peopo dat no mo powa, outa trouble
\q2 From da ones dat mo strong den dem.
\q You get da peopo dat no mo notting, outa trouble
\q2 From da ones dat like make dem dea slaves.”
\b
\q
\v 11 In front da judge, peopo come
\q2 Dat ony like tell stuff fo hurt me.
\q2 Dey aks me bout stuff dat I donno notting bout.
\q
\v 12 I do good tings fo dem,
\q2 But dey pay me back bad kine stuff.
\q2 Dey like make me feel jalike nobody kea I by myself.
\q
\v 13 Me, wen dey stay sick, I wear burmbag fo clotheses
\q2 Fo show I stay sore inside fo dem.
\q I no eat so I can pray,
\q2 So dat I no ack big head.
\q But da good tings I wen pray fo dem,
\q2 I like fo dat come back to me, not dem!
\q
\v 14 Fo me, I sore inside jalike one fren o one brudda guy mahke.
\q2 I wen go all ova jalike somebody dat stay cry cuz dea mudda mahke,
\q2 My head stay low an I cry plenny.
\b
\q
\v 15 Wen dey see me almos fall down,
\q2 Dey ack jalike dey feel good bout dat.
\q2 Dey stay come aroun me plenny fo attack me.
\q Had guys dat I donno, dat come fo bus me up.
\q2 Dey try bus me up, an dey no shut dea mout fo notting.
\q
\v 16 Dey ack jalike God no matta,
\q2 Dey erytime make fun a me,
\q2 Dey grind dea teet, cuz dey real mad.
\b
\q
\v 17 Eh Boss! You ony goin look, o you goin do someting?
\q2 Wen dey attack me, make me stay alive,
\q Cuz I get ony dis one life, you know,
\q2 An dey stay come afta me, jalike dey lions!
\q
\v 18 Wen you do dat, weneva choke peopo come togedda,
\q2 I goin tell dat I yoa guy.
\q Wen get mo plenny peopo den can count,
\q2 I goin tell good tings bout you.
\b
\q
\v 19 \x - \xo 35:19: \xt Songs 69:4; John 15:25\x*Da bulaia guys dat stay agains me,
\q2 No let dem feel good cuz dey win ova me.
\q Da ones dat hate me no matta I neva do notting to dem,
\q2 No let dem smile cuz I feel bad.
\q
\v 20 Cuz dem guys no stay talk bout
\q2 How fo make eryting come good fo erybody.
\q Dey ony talk bout how dey goin bulai
\q2 Da peopo dat no make trouble inside dea land.
\q
\v 21 Dey yell at me, but dey ony bulai.
\q2 Dey tell, “Halah! Us guys see wat you wen do!”
\q2 Wen I neva do notting.
\b
\q
\v 22 Eh! You Da One In Charge! You see all dat!
\q2 No hold back!
\q You my boss, yeah?
\q2 No go far from me!
\q
\v 23 Eh! Wake up!
\q2 Do someting so I goin get my rights!
\q Eh God, you da boss guy fo me.
\q Do someting fo wat I gotta tell in front da judge!
\q
\v 24 Eh! You Da One In Charge! You da judge fo real kine,
\q2 So tell erybody I neva do notting bad,
\q2 Cuz you do wass right erytime, an you my God!
\q No let dem buggas win ova me
\q2 An feel good cuz a dat!
\q
\v 25 No let dem go figga,
\q2 “Ho, us guys get wat we like!”
\q No let dem tell,
\q2 “Us guys wipe him out awready!”
\b
\q
\v 26 All da ones dat come good inside
\q2 Weneva someting bad happen to me,
\q2 I like fo dem get plenny shame cuz a dat.
\q Da ones dat ack big an make like I no good,
\q2 I like fo peopo no show dem respeck notting.
\q
\v 27 Da peopo dat stay good inside
\q2 Wen da judge tell I okay,
\q2 I like dem yell cuz dey feel good inside.
\q I like dem tell erytime, “Da One In Charge, he awesome!
\q2 Wen eryting go okay fo da guys dat stay work fo him,
\q2 He stay plenny good inside!”
\q
\v 28 Den, wit my mout, I goin talk bout how you erytime do da right ting.
\q2 All day, I goin tell peopo dat you da greates!
\c 36
\d Fo da music leada guy. King David, dat wen work fo Da One In Charge, wen make dis song.
\s1 Peopo Stay Do Bad Kine Stuff
\r (Rome 3:13-18)
\q
\v 1 \x - \xo 36:1: \xt Rome 3:18\x*Wen peopo go agains God,
\q2 Dat make da peopo tink lidis:
\q1 “Da way us guys see um, no need be sked a God!”
\q2 Dis, jalike da bad kine stuff talk to dem inside.
\q
\v 2 Wen dey tink lidat, dey tink dey big.
\q2 Az how come, wen dey do bad tings,
\q Dey no tell dat dey bad,
\q2 An no bodda dem, dat dey do da bad kine stuff dey stay do.
\q
\v 3 Eryting dat come outa dea mout, no good, an all bulai.
\q2 Dey no like undastan wat dey stay do,
\q2 An dey no like do good tings.
\q
\v 4 Even wen dey on top dea bed,
\q2 Dey plan fo how dey goin do bad tings to somebody.
\q Dey stay go da way dass no good, cuz dey hard head.
\q2 Dey make up dea mind fo do bad kine stuff.
\s1 God, He Get One Good Heart
\q
\v 5 Eh! You Da One In Charge! You get one heart fo help yoa peopo
\q2 Jalike how big da sky!
\q You da kine God us guys can trus plenny,
\q2 Jalike get plenny clouds inside da sky!
\q
\v 6 How you do da right ting erytime --
\q2 Dass awesome, jalike da mos big mountains!
\q Da way you tell wass right an wass wrong cuz you da judge,
\q2 Dass deep, jalike da mos deep ocean!
\q2 Eh! You Da One In Charge! You stay get peopo an animals outa trouble.
\q
\v 7 Eh God! You get one big heart fo help yoa peopo,
\q2 An no can get notting betta den dis!
\q Az why peopo can run by you an hide fo no get hurt,
\q2 An you cova dem jalike da mudda bird hide dea bebe birds unda da wings.
\q
\v 8 Inside yoa house, get ony da bestes stuffs,
\q2 An you give yoa peopo all dat.
\q You give um plenny tings dat make um feel real good inside
\q2 Jalike you give um watta fo drink
\q2 From one riva dat erytime get plenny watta.
\q
\v 9 Da fo real kine life,
\q2 All come from you,
\q An dass how us guys know how fo live,
\q2 Jalike you let us see da light.
\q
\v 10 You get plenny good heart
\q2 Fo help da peopo dat know you fo real kine,
\q2 An I like you get one good heart fo mo an mo plenny peopo.
\q An do da right ting
\q2 Fo da peopo dat like do da right ting erytime.
\q
\v 11 Da peopo dat tink dey high makamaka,
\q2 I no like dem come nea me.
\q Da peopo dat do bad tings,
\q2 I no like dem tell me fo get outa hea.
\q
\v 12 Look! Da peopo dat do bad tings to odda peopo,
\q2 Dey fall down awready!
\q Somebody throw dem down,
\q2 An dey no can stand up!
\c 37
\s1 Trus God An Wait
\r (Matthew 5:5)
\d One King David kine song
\q
\v 1 Da guys dat do bad kine stuff,
\q2 No let dem make you huhu.
\q An no go tink “I like be
\q2 Jalike dem guys dat stay do wass wrong.”
\q
\v 2 Cuz dey goin dry up quick jalike da grass.
\q2 Dey goin mahke jalike da green grass.
\q
\v 3 Trus Da One In Charge an do good tings.
\q2 Live on top yoa land an take kea da land.
\q
\v 4 Stay good inside bout wat Da One In Charge stay do,
\q2 Den he goin give you eryting you like inside you.
\q
\v 5 Let Da One In Charge handle eryting you goin do.
\q2 Trus him, an he goin do um.
\q
\v 6 He goin shine da light on eryting you stay do dass right
\q2 Fo make shua erybody know dis.
\q An God goin show you do da right ting in front him, da judge.
\q2 An dass jalike wen can see eryting real good wen da sun stay strong.
\q
\v 7 No say notting, jus wait in front Da One In Charge.
\q2 Hang in dea, an wait fo Da One In Charge take kea you.
\q No come huhu if some odda guy stay make plenny money
\q2 An no let um bodda you wen da peopo make no good kine plan an do um.
\b
\q
\v 8 No come huhu, no come mad.
\q2 No let notting bodda you,
\q2 Cuz dat ony goin hurt somebody.
\q
\v 9 Da guys dat do bad kine stuff,
\q2 God goin cut um off from him.
\q But da peopo dat wait fo Da One In Charge fo take kea dem,
\q2 Dey da ones goin get da land Da One In Charge wen promise dem.
\q
\v 10 Ony litto bit moa,
\q2 An no goin get da peopo dat do bad kine stuff.
\q You goin look all ova da place wea dey stay befo,
\q2 An dey not dea.
\q
\v 11 \x - \xo 37:11: \xt Matt 5:5\x*But da peopo dat stay humble an no need be da numba one guy,
\q2 Dey da ones goin get da land dat Da One In Charge wen promise dem,
\q2 An dey goin stay good inside cuz eryting go good fo dem.
\q
\v 12 Da bad peopo make no good kine plan
\q2 Agains da peopo dat do wass right erytime.
\q Da bad peopo grind dea teet
\q2 Cuz dey so mad wit da good peopo.
\q
\v 13 But da Boss, he ony laugh at da bad peopo,
\q2 Cuz he know dat bumbye dey gotta stand in front him, da Judge.
\q
\v 14 Da bad guys, dey pull out dea sword an make ready dea bows an arrows
\q2 Fo kill da guys dat suffa plenny,
\q2 An da guys dat no mo notting.
\q2 Da bad guys like kill da peopo dat live da right way.
\q
\v 15 But dose bad guys, God goin make dea sword go thru dea own heart!
\q2 God goin broke dea bows an arrows!
\q
\v 16 No matta da guys dat do wass right get ony litto bit stuff,
\q2 Dass still mo betta den all da stuff da bad guys get.
\q
\v 17 Cuz Da One In Charge, he goin go broke da bad guys arms,
\q2 But he goin help da guys dat do wass right.
\q
\v 18 Da peopo dat ack so dat no can poin finga dem,
\q2 Da One In Charge, he tink plenny bout dem.
\q Da land he goin give dem cuz dey his kids, goin stay all da time.
\q2
\v 19 Wen eryting stay bad, dey no goin come shame.
\q2 Wen no mo notting fo eat, dey goin get plenny fo eat.
\q
\v 20 But da peopo dat do bad kine stuff, dey goin come wipe out.
\q2 Da guys dat go agains Da One In Charge, no goin get dem no moa
\q2 Jalike da grass inside da valley no mo wen da fire come.
\q
\v 21 Da peopo dat do bad kine stuff,
\q2 Wen dey borrow money from you, dey no pay you back.
\q Da guys dat do wass right,
\q2 Dey like give stuff to peopo fo kokua dem.
\q
\v 22 Da peopo Da One In Charge do good tings fo,
\q2 Dey da ones dat goin get da land cuz dey his kids.
\q Da One In Charge put kahuna on top,
\q2 Dey goin get cut off from him.
\q
\v 23 Wen Da One In Charge change somebody so dey come solid,
\q2 Da One In Charge stay good inside cuz a how da guy ack.
\q
\v 24 No matta da guy trip, he no goin fall down,
\q2 Cuz Da One In Charge goin help him stand up.
\q
\v 25 Befo time, I was one kid, an now I one ol man.
\q2 All dat time, I neva see God foget bout nobody dat do da right ting.
\q2 I neva see dose guys kids begging fo get someting fo eat.
\q
\v 26 Da peopo dat do da right ting, dey erytime get good heart
\q2 Fo lend stuff to peopo.
\q Peopo tell, “Wen God wen give kids to dose good guys,
\q2 Was good wat he wen do fo dem!”
\q
\v 27 Get away from da bad kine stuff, an do good.
\q2 Den you goin live on top da land Da One In Charge give you, all da time.
\q
\v 28 Cuz Da One In Charge, he like fo peopo do wass right,
\q2 An he no foget da peopo dat stay tight wit him.
\q Dose peopo, God goin take kea dem all da time.
\q2 But da peopo dat do da bad kine stuff,
\q2 Even dea kids goin get cut off from God foeva!
\q
\v 29 Da peopo dat do da right ting, dey goin get da land
\q2 An dey goin stay live dea all da time.
\q
\v 30 Da peopo dat do wass right, dey tink plenny,
\q2 So den dey know wat fo do erytime.
\q Dey erytime talk bout
\q2 Wat dey suppose to do.
\q
\v 31 Da Rules dat God teach um, stay inside dem.
\q2 Dey no mess up notting.
\q
\v 32 Da guys dat do bad kine stuff
\q2 Stay look fo how dey can grab
\q Da peopo dat do da right tings
\q2 Fo kill um,
\q
\v 33 But Da One In Charge no goin let da bad guys take ova da good guys.
\q2 Even if da good guys gotta go in front da judge,
\q2 Da One In Charge no goin let notting bad happen to dem.
\q
\v 34 Wen you stay wait
\q2 Fo Da One In Charge do stuff fo you,
\q2 Make shua you do eryting jalike he like.
\q He goin make you come importan
\q2 So you can take ova da land.
\q An wen he cut off da peopo dat do bad tings,
\q2 You goin see um happen.
\q
\v 35 One time, I wen see one bad guy.
\q2 Erybody sked a him.
\q Da guy look solid,
\q2 Jalike one tree dat grow good dea fo one long time.
\q
\v 36 Den one day, I wen go by dea,
\q2 An you know wat? no mo da bad guy!
\q2 I wen go look fo him, but no can find um.
\q
\v 37 Go check out da peopo dat do good!
\q2 Look da peopo dat do da right ting!
\q Cuz God goin make eryting go good fo dose peopo,
\q2 Dea ohana goin stay fo long time.
\q
\v 38 But da peopo dat no like lissen notting,
\q2 God goin wipe all dem out one time.
\q2 Da bad guys, dea ohana goin get cut off from God foeva.
\q
\v 39 Wen da peopo dat do wass right no can get outa trouble,
\q2 Da One In Charge get um outa trouble.
\q He take kea dem,
\q2 Jalike dey inside one strong bunka.
\q
\v 40 Da One In Charge help dem an make shua notting happen to dem.
\q2 He no let da bad peopo do notting to dem,
\q Cuz da peopo dat do wass right,
\q2 Dey aks Da One In Charge fo no let notting hurt dem.
\c 38
\s1 Him Pray Cuz Him Stay Suffa
\d One King David kine song, fo tell Da One In Charge fo no foget us guys.
\q
\v 1 Eh! You Da One In Charge! Wen you tell me I stay do someting wrong,
\q2 No come real huhu wit me
\q2 Wen you give me lickins fo teach me stuff!
\q
\v 2 I stay plenny sore inside,
\q2 Jalike you wen shoot me wit arrows.
\q I feel jalike I all bus up,
\q2 Jalike you wen false crack me.
\b
\q
\v 3 Cuz you stay huhu wit me,
\q2 All my body stay sick.
\q Cuz I wen do bad kine stuff,
\q2 I no can feel good.
\q
\v 4 I know you gotta punish me fo wat I wen do,
\q2 But I no can handle dat.
\q2 You make me feel I gotta carry someting real heavy.
\q
\v 5 Cuz I wen ack stupid an do bad tings,
\q2 All da places I stay bleed, pilau an haunas stink awready.
\q
\v 6 I no can stand up strait, cuz real sore.
\q2 Ery day, I feel sad, jalike somebody mahke.
\q
\v 7 I feel jalike I get one fever inside me,
\q2 An I stay real hamajang.
\q
\v 8 I real tired an bum out to da max.
\q2 Cuz my heart stay sore inside, dass why I moaning.
\b
\q
\v 9 Eh! You Da One In Charge! Fo shua you know all da tings I like get.
\q2 An erytime I moan, you know dat too.
\q
\v 10 My heart pounding real fas, an I no stay strong no moa.
\q2 My eye stay come poho.
\q
\v 11 Da peopo I get love an aloha fo, an my frenz,
\q2 Dey all stay far, cuz dey sked dey going come same kine sick jalike me.
\q2 Even my own ohana peopo, dey no come close.
\q
\v 12 Same time, da guys dat stay agains me put up trap fo catch me.
\q2 Dey make plan fo wipe me out.
\q2 All day, dey figga how dey can bulai me fo kill me.
\q
\v 13 But no matta da bad tings dey tell dey goin do,
\q2 I make deaf ear to dem.
\q In front dem, I no say notting,
\q2 Jalike I one guy dat no can talk.
\q
\v 14 I tink mo betta I no hear notting,
\q2 An I no ansa dem notting.
\b
\q
\v 15 Eh! You Da One In Charge! I make lidat,
\q2 Cuz I waiting fo you do someting!
\q Eh God! You da Boss fo me,
\q2 Az why you da one gotta do someting!
\q
\v 16 I wen pray to you lidis:
\q2 “No go let da guys dat stay agains me tink dey wen win ova me!
\q2 No let um feel good inside if someting bad happen to me!”
\q
\v 17 But now, I ready fo fall down,
\q2 An I stay sore all da time.
\q
\v 18 But I goin tell you dis strait: “I wen do bad tings.
\q2 Now, I real sorry cuz a wat I wen do.”
\q
\v 19 Get plenny peopo dat agains me.
\q2 Dey hate me,
\q2 No matta I neva do notting agains dem.
\q
\v 20 I do good tings fo dem,
\q2 An dey do bad tings fo pay me back.
\q2 Dey agains me,
\q2 Cuz dey know I like do wass right.
\b
\q
\v 21 Eh! You Da One In Charge! No go bag from me!
\q2 Eh you da God fo me! No stay far away from me!
\q
\v 22 You da Boss fo me,
\q2 Da One dat get me outa trouble.
\q2 So, come quick fo help me!
\c 39
\d Fo Jedutun, da music leada guy. One King David kine song.
\b
\q
\v 1 Dis wat I wen tell myself:
\q1 “I goin watch how I live,
\q2 So I no talk bad kine stuff.
\q I goin take kea fo keep my mout shut
\q2 Weneva get peopo nea me dat stay do wass bad.”
\q
\v 2 Az how come I no say notting.
\q2 I no talk notting, even bout da good kine stuff.
\q2 But dat ony make me hurt mo plenny inside!
\q
\v 3 Inside, bodda me plenny.
\q2 All da time I stay moan, jalike get one fire dat stay burn inside me.
\q2 Den, I wen start fo talk. Dis wat I tell:
\b
\q
\v 4 “Eh! You Da One In Charge! Make me know fo real kine
\q2 Dat one day, I goin,
\q Dat I no mo choke plenny days.
\q2 Try let me know dat my life goin be short.
\q
\v 5 Fo shua, you give me ony litto bit mo time.
\q2 Da time from wen I born till I mahke, jalike notting da way you see um.
\q But erybody dat stay live, dey ony breave short time.
\qr (Time out fo da music.)
\q2
\v 6 Peopo jalike one shadow walking aroun.
\q2 Dey run aroun plenny, but ony wase time,
\q2 Jalike da wind dat come an go.
\q Dey pile up plenny stuffs,
\q2 But dey donno who goin get da stuffs afta dey mahke.”
\b
\q
\v 7 So den, Boss -- wat I stay wait fo?
\q2 You da one I stay shua goin help me.
\q
\v 8 Get me outa all da huhu I wen make agains you.
\q2 So dat stupid kine peopo no goin talk bad bout me.
\q
\v 9 I no can say notting.
\q2 I no goin open my mout,
\q2 Cuz you da one stay punish me.
\q
\v 10 No bus me up moa!
\q2 You come afta me so strong, I had it awready!
\q
\v 11 Erytime you punish somebody cuz dey wen do wass wrong,
\q2 You take away eryting dey like,
\q Jalike wen da moth eat da clotheses.
\q2 Da peopo, jalike dey breave one time, den dey gone awready!
\qr (Time out fo da music.)
\b
\q
\v 12 Eh! You Da One In Charge! Try lissen wen I pray!
\q2 Lissen wen I yell to you fo help me!
\q Wen you hear me crying, no hold back!
\q2 Cuz I ony one guy dat stay hea wit you short time,
\q2 Jalike all my ancesta guys.
\q
\v 13 No look mad at me no moa!
\q2 Let me smile one mo time
\q2 Befo I go way an mahke.
\c 40
\d Fo da music leada guy. One King David kine song.
\s1 One Guy Tell Da One In Charge “Mahalo!”
\r (Hebrews 10:5-10)
\q
\v 1 I wen wait an wait fo Da One In Charge help me.
\q2 Wen I wen yell fo help,
\q2 He wen turn to me fo lissen wat I tell.
\q
\v 2 He wen pull me up
\q2 Jalike he pull me outa one big hole wea I almos mahke.
\q He pull me outa dea,
\q2 Jalike outa da sticky mud
\q Fo make me stand on top one big rock
\q2 So I can walk an no fall down.
\q
\v 3 He wen put inside my mout
\q2 One song I neva sing befo,
\q2 One song dat tell how awesome oua God stay.
\q Goin get plenny peopo dat goin see wat he wen do.
\q2 Dey goin come all sked cuz a dat,
\q2 An den, dey goin trus Da One In Charge!
\q
\v 4 Da peopo dat trus Da One In Charge,
\q2 Dey stay good inside.
\q Dey no need aks fo help
\q2 From da peopo dat ack big head
\q2 An lissen to da bulaia guys.
\v 5 Eh! You Da One In Charge! You my God, an you do plenny awesome kine stuff!
\q2 You do awesome kine tings fo us guys!
\q2 Da tings you plan fo do, az good fo us guys!
\q No mo nobody same like you!
\q2 I like tell peopo wat you do,
\q But get too much stuff fo tell,
\q2 No can tell eryting!
\q
\v 6 \x - \xo 40:6: \xt Heb 10:5-7\x*Wen da ony ting I do fo you
\q2 Is kill animals fo make sacrifice,
\q2 O bring you wheat fo make sacrifice.
\q Dat no make you, Da One In Charge,
\q2 Come good inside.
\q You neva tell I gotta burn up da whole animal fo you,
\q2 O make spesho kine sacrifice
\q2 Fo take away da shame fo da bad tings I wen do.
\q But you wen give me my ears fo lissen.
\q2 If I lissen to wat you tell, an do um,
\q2 Fo shua, dat make you come good inside!
\q
\v 7 Wen I find out wat you like,
\q2 I tell, “Dass it! I stay ready!”
\q You even wen write dat bout me awready
\q2 Inside yoa book.
\q
\v 8 You da God I pray to,
\q2 An wen I do wat you like, dat make me come good inside!
\q2 Da Rules you teach, stay inside me.
\q
\v 9 Wen choke plenny peopo wen come togedda,
\q2 I tell um dat you erytime do da right ting.
\q Eh! Da One In Charge, you know awready
\q2 Dat weneva I talk bout dat, I no hold back notting.
\q
\v 10 I know inside dat wen you judge peopo,
\q2 You do um da right way,
\q2 An I neva ack like I donno dat.
\q I wen talk plenny bout how peopo can trus you,
\q2 An how you get um outa trouble.
\q I neva hold back fo tell all da peopo dat come togedda
\q2 Dat you stay tight wit yoa peopo,
\q2 An dat you tell da trut erytime!
\s1 Da Guy Aks Da One In Charge Fo Help Him
\q
\v 11 Eh! You Da One In Charge! No hold back bumbye
\q2 Fo do da tings dat show you get love an aloha fo me.
\q Try make shua notting bad happen to me,
\q2 Cuz you stay tight wit yoa peopo, an you tell da trut.
\q
\v 12 Cuz all aroun me, get peopo do bad kine stuff,
\q2 Mo plenny den I can figga.
\q Da bad kine stuff catch up wit me.
\q2 I no can see good!
\q I get choke plenny trouble,
\q2 Mo plenny den da hairs on top my head.
\q2 I like be strong, but no can!
\q
\v 13 Eh! You Da One In Charge! Do someting good fo me an get me outa dis!
\q2 Eh! You Da One In Charge! Try hurry up an come help me!
\q
\v 14 All da ones dat like kill me,
\q2 I like dem fall down an come shame.
\q Da ones dat feel good inside wen someting bad happen to me,
\q2 I like God make dem plenny shame.
\q
\v 15 Da ones dat tell me “Ahana kokolele!”
\q2 I like dem come supa plenny shame!
\q
\v 16 All da peopo dat like know you fo real kine,
\q2 I like fo dem stay real good inside, an dance an sing!
\q Da ones dat get love an aloha fo you cuz you get um outa trouble,
\q2 I like fo dem tell all da time, “Da One In Charge, he da greates!”
\q
\v 17 But me, I no mo notting. I ony get hard time.
\q2 I like you, my boss, tink bout me!
\q Cuz eh! You my God!
\q2 No take long time, aah?
\c 41
\d Fo da music leada guy. One King David kine song.
\r (John 13:18)
\q
\v 1 Whoeva tink plenny bout how fo help da peopo dat no mo notting,
\q2 Dey can stay good inside!
\q2 Da One In Charge, go help dem wen bad tings happen to dem!
\q
\v 2 Da One In Charge, make shua notting bad happen to dem!
\q2 An make shua dey stay alive,
\q2 An stay good inside, inside da Israel land!
\q2 No let da peopo dat stay agains dem make any kine to dem!
\q
\v 3 Da One In Charge, help um come good wen dey stay sick!
\q2 Erytime dey gotta stay in bed cuz dey no feel good,
\q2 Go make da sick come mo betta!
\b
\p
\v 4 Dis wat I wen tell:
\q1 “Eh! You Da One In Charge! Dis me!
\q2 I like you do someting good fo me!
\q I like you make me come good,
\q2 Cuz I sick from all da bad tings I do agains you.”
\p
\v 5 Da guys dat stay agains me, talk bad bout me. Dey tell:
\q1 “We like him mahke!
\q2 We like his name get wipe out
\q2 An erybody foget who him!”
\q
\v 6 Dey come by me fo visit,
\q2 But ony talk wase time kine stuff.
\q Dey like find out bad stuff bout me,
\q2 An go all ova da place fo talk bout dat.
\q
\v 7 All da peopo dat hate me, come togedda
\q2 Fo wispa to each odda bout me.
\q2 Dey stay tink all kine bad stuff bout me.
\p
\v 8 Dey tell:
\q1 “Somebody wen put real bad kahuna on top him!
\q2 Az why he stay lay in bed now,
\q2 But he no goin get up one mo time!”
\q
\v 9 \x - \xo 41:9: \xt Matt 26:23; Mark 14:18; Luke 22:21; John 13:18\x*Even my bestes fren, da guy I wen trus plenny,
\q2 Da guy dat stay eat my house befo time,
\q2 Even him, wen go agains me!
\b
\q
\v 10 But you, Da One In Charge, I like you do good tings fo me
\q2 An help me get up outa da bed.
\q2 Den I goin pay back dose peopo fo wat dey wen do.
\q
\v 11 Wen da peopo dat stay agains me no can tell, “Us guys win!”
\q2 Den I goin know dat you stay good inside wen you tink bout me.
\q
\v 12 You hold me up so I no fall down
\q2 Cuz I stay all pono inside.
\q2 You let me stand in front you, all da time.
\s1 Book Numba One Pau
\q
\v 13 \x - \xo 41:13: \xt Songs 106:48\x*Eh you guys! Tell good tings bout Da One In Charge!
\q2 He stay da God fo us Israel peopo
\q2 From befo time till foeva!
\q Dass how he stay!
\q2 Dass it!
\c 42
\ms1 Book Numba Two
\mr (Songs 42—72)
\s1 One Guy Dat Live Far From His Country, Tink Bout God
\d Da pries guys from da Korah ohana wen make dis song fo teach. Dis song an Song 43, befo time was one song.
\q
\v 1 Eh God! Eryting inside me, like know you real good!
\q2 Jalike one deer dat gotta get watta from one stream fo drink.
\q
\v 2 Inside, I stay tink lidis:
\q2 “I like see da God dat stay alive,
\q2 Jalike I stay thirsty fo see him!
\q I like know wen I can go by him
\q2 Fo stand in front him!”
\q
\v 3 All da time, peopo stay aks me,
\q2 “Eh! Yoa God, how come he no stay by you?”
\q An da ony ting I do, is cry,
\q2 Day time an nite time!
\b
\q
\v 4 I spill my guts,
\q2 Cuz I rememba how was befo time.
\q Dat time, I wen go in front plenny peopo
\q2 Fo bring dem by da Temple fo God,
\q Wit erybody amping out cuz dey stay real good inside.
\q2 Had choke plenny peopo telling God “Mahalo plenny!”
\q2 An all going togedda fo pray to him!
\b
\q
\v 5 I stay tink lidis: “Eh! How come I stay all bum out inside?
\q2 How come I stay moan?
\q Mo betta I wait fo God help me!
\q2 Cuz you know wat? I still goin get good tings fo tell bout him!
\q2 Him, he da God fo me, an he stay get me outa trouble.”
\b
\q
\v 6 Eryting inside me stay all bum out.
\q2 Still yet, I goin tink plenny bout you, my God,
\q No matta I stay inside da Hermon Mountains
\q2 O on top da Mizar Hill, an inside da land wea da Jordan Riva start.
\q
\v 7 I feel jalike I stay inside da real deep place inside da middo a da ocean,
\q2 Da watta make big noise,
\q2 Soun jalike all da wattafalls you wen make.
\q Da watta come all aroun me.
\q2 Jalike all da big waves dat you sen on top me.
\b
\q
\v 8 Day time, Da One In Charge stay show me dat he stay tight wit me.
\q2 He do dis, fo do good tings fo me.
\q Nite time, I get one song fo sing to him,
\q2 Dat song, jalike one prayer to da God dat make me live.
\b
\q
\v 9 I goin talk lidis to God:
\q2 “Eh! You jalike one big solid rock fo me!
\q2 So, how come you wen go foget bout me?
\q How come I gotta live all sore inside,
\q2 Erytime da peopo dat stay agains me, come afta me?”
\q
\v 10 Da peopo dat stay agains me,
\q2 Dey like make me come shame,
\q2 Jalike my bones real sore, enuff fo kill me.
\q All day dey talk:
\q2 “Eh! Yoa God, how come he no stay by you?”
\b
\q
\v 11 I stay tink lidis: “Eh! How come I stay all bum out inside?
\q2 How come I stay moan?
\q Mo betta I wait fo God help me!
\q2 Cuz you know wat? I goin get good tings fo tell bout him still yet!
\q2 Him, he da God fo me, an he stay get me outa trouble.”
\c 43
\d Da pries guys from da Korah ohana wen make dis song fo teach. Dis song an Song 42, befo time was one song.
\q
\v 1 Eh God! You da judge, so show erybody dat I okay.
\q2 I need fo you make proof dat I neva do notting bad,
\q2 Cuz da peopo from dis nation, dey no stay tight wit you!
\q I need fo you take me away one place wea dey no can hurt me.
\q2 Dose guys, da ones dat stay bulai an do bad tings to me.
\q
\v 2 Cuz you da God fo me. You jalike one strong wall so I no get hurt.
\q2 So, how come you wen dump?
\q How come I gotta live real sore inside,
\q2 An da peopo dat stay agains me, dey erytime come afta me?
\q
\v 3 Go tell me wass fo shua, jalike you turn on da light fo me,
\q2 So dat I goin know wea fo go.
\q Dass how I goin go by da hill dat stay spesho fo you,
\q2 Cuz dass da place you live.
\q
\v 4 Den I goin go by da altar fo make sacrifice fo you, God.
\q2 You da God, wen I tink bout you, I stay real good inside!
\q Dass why I goin sing good tings bout you wit my harp.
\q2 Eh God! You da God fo me!
\q
\v 5 I stay tink lidis: “Eh! No need I stay all bum out inside!
\q2 No need I stay moan!
\q Cuz God, him da One I wait fo, fo help me!
\q2 Cuz you know wat? I get mo plenny good tings fo tell bout him!
\q2 Him, he da God fo me, an he stay get me outa trouble.”
\c 44
\s1 God, Take Kea Yoa Peopo!
\r (Rome 8:36)
\d Da Korah ohana wen make dis song fo da main music guy.
\q
\v 1 Eh God! Wit oua own ears us guys wen hear
\q2 Da stories dat oua ancesta guys wen tell us
\q Bout all da tings you wen do befo time.
\q2 Dass was long time befo time wen dey stay alive.
\q
\v 2 Was cuz a yoa powa dat you wen throw out da odda peopos.
\q2 Dis jalike you wen plant yoa peopo ova hea.
\q You wen hurt da odda peopos plenny,
\q2 An make yoa peopo grow plenny.
\q
\v 3 Oua ancesta guys wen take ova dis land,
\q2 But no was cuz dey good wit swords o mo strong.
\q Da main ting dat wen help dem fo win,
\q2 Was cuz you stay strong.
\q Cuz you like dem, an you like do good tings fo dem.
\b
\q
\v 4 Eh God! You da king dass ova me!
\q2 You da one dat make us Israel guys win!
\q
\v 5 Cuz a you, God, us guys can poun da ones dat stay agains us.
\q2 Cuz us guys yoa guys, us can walk all ova da ones dat like make war agains us.
\q
\v 6 Jus cuz I can shoot arrows wit my bow,
\q2 Dat no mean I can trus da arrows.
\q Jus cuz I get one sword,
\q2 Dat no goin get me outa trouble.
\q
\v 7 Cuz you da one stay get all us guys outa trouble.
\q2 You da one dat make da guys dat stay hate us, come shame.
\q
\v 8 All day us guys tell, “God, he da greates!”
\q2 We make shua erybody know wat kine god you, all da time.
\b
\q
\v 9 But now, God, you wen make to us guys jalike we notting.
\q2 You make us guys come shame.
\q2 You no go wit oua army guys fo fight.
\q
\v 10 You make us guys run away from da guys dat stay agains us.
\q2 Da peopo dat stay hate us, dey rip off oua stuffs.
\q
\v 11 You let odda guys kill us,
\q2 Jalike us guys sheeps fo kill an eat.
\q2 You throw us guys all ova da place,
\q2 Fo come prisonas a all da odda peopos.
\q
\v 12 Jalike you wen go sell yoa own peopo even fo cheap,
\q2 Jalike you neva make money from dem.
\q
\v 13 You wen let da peopo dat live close by us guys
\q2 Talk stink bout us
\q2 An make any kine an laugh at us guys
\q
\v 14 You set us up so da odda peopos talk bout us,
\q2 An da odda nations shake dea heads at us.
\q
\v 15 All da time, I ony can tink bout how I no mo respeck,
\q2 An how I lose face in front erybody,
\q
\v 16 Cuz a da way dey make me shame
\q2 An talk stink bout me,
\q Da ones dat stay agains me
\q2 An like pay me back, get in my face.
\b
\q
\v 17 All dis kine stuff wen happen to us guys awready,
\q2 An still yet, us guys neva foget you.
\q2 We neva broke da deal you wen make fo us guys.
\q
\v 18 Inside, us guys neva bag from you,
\q2 Oua feets neva go off da way you like us fo go.
\q
\v 19 Cuz jalike you wen bus up us guys
\q2 An leave us inside one place wea ony get wild dogs.
\q2 Jalike you wen make eryting dark aroun us.
\q
\v 20 Ony if us guys wen foget wat kine god you, da One we pray to,
\q2 O if us guys wen go pray to da gods dat odda peopos pray to,
\q
\v 21 Den fo shua, you tink God neva check um out, o wat?
\q2 Cuz he da One know eryting we stay hide inside us.
\q2 But Dass not how was.
\q
\v 22 \x - \xo 44:22: \xt Rome 8:36\x*Cuz us guys, yoa peopo, all da time odda guys stay kill us.
\q2 Dey make to us jalike we sheeps dey kill fo sell da meat.
\b
\q
\v 23 Eh! You da boss fo me! Wake up! How come you sleeping?
\q2 Wake up! No bag from us guys all da time!
\q
\v 24 How come you no like even look at us guys?
\q2 How come you stay foget how plenny us guys hurt,
\q2 An da hard time we get from odda peopos?
\q
\v 25 Jalike oua life come notting on top da dirt,
\q2 An we no can get up from da groun.
\q
\v 26 Do someting fo help us guys!
\q2 Cuz you da one dat stay tight wit yoa peopo
\q2 An do good tings fo dem erytime!
\c 45
\s1 One Wedding Song Fo Da King
\r (Hebrews 1:8-9)
\d Fo da main music guy sing um jalike da song “Lily Flowas.” Da Korah ohana guys make dis kine love song, fo make peopo tink plenny.
\q1
\v 1 Inside me, jalike I come excited
\q2 Fo tell bout one real good ting.
\q I stay make dis song fo da king,
\q2 Jalike I one writa guy
\q2 Dat know how fo tell one story fo real kine.
\b
\q
\v 2 From all da guys dat get, you da mos good looking.
\q2 Erytime you talk, show you get aloha.
\q2 Az why God do good tings fo you, all da time.
\q
\v 3 Tie yoa sword aroun yoa wais!
\q2 You one real strong guy!
\q2 You look like one king, an you awesome!
\q
\v 4 You da winna erytime!
\q2 Az why you get respeck!
\q So wen you ride on top yoa horse cuz you da leada guy,
\q2 You go fight fo show dat peopo can trus you.
\q2 An you show dat you no mo big head wen you go do wass right.
\q I like fo you use yoa strong powa
\q2 Fo do awesome kine tings.
\q
\v 5 Sharp, da arrows you shoot!
\q2 Dey go inside da hearts a da peopo dat stay agains you, da king.
\q2 Dey fall down mahke unda yoa feets.
\q
\v 6 \x - \xo 45:6: \xt Heb 1:8,9\x*God give you da right fo sit on top yoa throne foeva,
\q2 Cuz you do eryting da right way.
\q2 An dass how come you carry da spesho stick dat show you da King.
\q
\v 7 You like wen stuff stay right
\q2 An no like wen stuff stay wrong.
\q2 Dass why God wen pick you fo come da King.
\q He wen pour olive oil on top yoa head,
\q2 An not on top yoa frenz head,
\q2 So you can stay good inside cuz he wen pick you.
\q
\v 8 All yoa clotheses smell nice
\q2 From da sap an da bark dat dey use fo make perfume.
\q From inside da palaces wea get plenny nice kine stuff wit ivory on top,
\q2 Dey make music fo make you feel real good.
\q
\v 9 Some a da palace ladies, dea faddas stay kings.
\q2 Da one you goin marry, you show she importan
\q Cuz she stand right dea on da right side a you,
\q2 An she wear da bestes gold jewelry, da kine dat come from Ofir.
\p
\v 10 I like tell her dis:
\q1 “Eh, lissen an look at me,
\q2 An tink plenny bout wat I stay tell you.
\q Foget dem, da peopo from da odda country wea you wen born, from now,
\q2 Da ones from da time you wen live inside yoa fadda house.
\q
\v 11 Wen da King like make love wit you, cuz you so good looking,
\q2 Do jalike he like, cuz he stay in charge a you now.
\q
\v 12 You da princess from Tyre.
\q2 Da rich peopo from dat land,
\q Dey goin bring you all kine presen
\q2 Fo make you tink good bout dem.”
\q
\v 13 Da princess dat da king goin marry, stay inside da palace.
\q2 Awesome, how good looking her!
\q2 Her dress get gold net all ova, fo hold da jewelry stones.
\q
\v 14 Da peopo bring her by da king, all dress up spesho kine.
\q2 Dey bring in her bridesmaids too, afta her.
\q2 Dey her frenz, fo bring dem by you, da king.
\q
\v 15 Wen da peopo bring da wahines inside,
\q2 Erybody feel good inside an dance an sing.
\q2 Da wahines go inside da palace wea da King stay.
\b
\q
\v 16 You da king, an yoa ancesta guys was kings too.
\q2 But now, you goin get yoa own boys fo come kings.
\q2 You goin put um in charge all ova da land.
\q
\v 17 I goin make shua da peopo dat goin live bumbye know wat kine king you,
\q2 An same ting fo da peopo dat come afta dem.
\q Dass why all da diffren peopos goin tell dat you good,
\q2 Fo real long time afta.
\c 46
\s1 God Stay Oua Side
\d Fo da main music guy. Da Korah ohana guys wen make dis song, fo sing falsetto kine.
\q
\v 1 God, he jalike one place wea us guys can go hide.
\q2 He make us guys stay strong so notting bad happen.
\q Wen get all kine trouble,
\q2 God stay ready fo help us guys plenny.
\q
\v 2 Dass how come us guys no stay sked,
\q2 No matta get earthquake
\q An da mountains fall down an broke into small pieces
\q2 An fall down inside da ocean.
\q
\v 3 Da watta inside da ocean
\q2 Goin make big noise an goin get plenny spray!
\q Da mountains goin shake
\q2 Cuz da waves come real big!
\qr (Time out fo da music)
\b
\q
\v 4 Da peopo stay live inside da big town
\q2 Wea get one riva.
\q Dass wea da God Dass Mo Importan Den All Da Odda Gods
\q2 Get his spesho place.
\q2 Da peopo ova dea, dey feel real good
\q2 Cuz a da watta from da riva.
\q
\v 5 God, he stay right dea in da middo a da town.
\q2 Az why no mo notting can wipe out da peopo dea.
\q2 God goin help dem, even befo da early morning time come.
\q
\v 6 Wen God say someting, soun jalike thunda.
\q2 Da diffren peopos, dey make plenny noise, cuz dey sked!
\q Dea govmen guys, dey no can stand up strait!
\q2 Jalike da groun stay melt unda dem!
\b
\q
\v 7 Da One In Charge, da God Ova All Da Armies, he stay right hea wit us guys!
\q2 He da God dat oua ancesta guy Jacob wen pray to,
\q2 He one strong wall dat no let nobody attack us guys!
\qr (Time out fo da music)
\b
\q
\v 8 Come see da kine tings Da One In Charge stay do!
\q2 He do scary tings fo wipe out plenny place all ova da world,
\q2
\v 9 An all ova da world, he make peopo pau fight
\q2 So dat no mo war.
\q He broke dea bows fo shoot arrow,
\q2 An broke dea spears too,
\q2 An burn up dea shields wit fire.
\b
\q
\v 10 He tell: “No fight!
\q2 You betta know dis: Me, I God!
\q All da diffren peopos goin know dat I da main one.
\q2 All ova da world, dey goin know dis too!”
\b
\q
\v 11 Da One In Charge, da God Ova All Da Armies, he stay right hea wit us guys!
\q2 He da God dat oua ancesta guy Jacob wen pray to,
\q2 He da One dat make shua nobody attack us guys!
\qr (Time out fo da music)
\c 47
\d Fo da main music guy. One Song Fo God, Korah ohana kine.
\s1 God, Da King Fo Da Whole World
\q
\v 1 All you peopos, clap yoa hands!
\q2 Yell plenny fo God, cuz you stay good inside!
\q
\v 2 Da One In Charge, he da mos awesome one!
\q2 You betta be sked a him!
\q2 He da main king guy ova da whole world.
\b
\q
\v 3 God make us Israel guys win ova da odda nations,
\q2 Fo make da odda peopos oua prisonas.
\q
\v 4 God wen pick da good land he give us guys,
\q2 Cuz us guys his peopo.
\q Us guys stay proud cuz a da land he give us,
\q2 Cuz he get love an aloha fo oua ancesta guy Jacob.
\qr (Time out fo da music.)
\b
\q
\v 5 Wen God go up fo sit on top his throne,
\q2 Erybody yell.
\q Wen Da One In Charge go up dea,
\q2 Peopo blow da sheep horn trumpet.
\b
\q
\v 6 Sing songs fo tell dat oua God da greates!
\q2 Sing songs fo tell dat oua King da bestes!
\q
\v 7 Cuz God, he stay King ova da whole world.
\q2 Sing songs fo tell dat oua God da greates!
\q2 Sing da kine song dat make erybody feel real good inside!
\b
\q
\v 8 God, he stay da king ova da nations.
\q2 He stay sit on top da throne dat stay spesho fo ony him.
\q
\v 9 Da main leada guys from da diffren peopos
\q2 Dey all come togedda wit God peopo.
\q2 Dey pray togedda to da same God dat Abraham wen pray to.
\q God army guys make shua da peopo inside oua land no get hurt.
\q2 An God stay mo importan den erybody!
\c 48
\d Song fo God, fo da Korah ohana sing
\s1 Mount Zion, Wea God Town Stay
\r (Matthew 5:34-35)
\q
\v 1 Da One In Charge, he da greates!
\q2 Real good fo erybody tell he da greates
\q Ova dea inside God town,
\q2 On top da hill dat stay spesho fo him!
\q
\v 2 \x - \xo 48:2: \xt Matt 5:35\x*Look awesome up dea, Mount Zion,
\q2 Mo awesome den Mount Zafon,
\q2 Da mountain fo da odda gods.
\q Erybody inside da whole world stay good inside
\q2 Cuz Jerusalem stay da town wea God da big King stay.
\q
\v 3 God stay inside da strong buildings dat stay dea.
\q2 He make shua da peopo ova dea know dat notting goin hurt dem,
\q2 Cuz he jalike one strong building fo dem too.
\b
\q
\v 4 Ova dea, da king guys an dea army guys come togedda.
\q2 Dey go thru da land togedda fo take ova Mount Zion.
\q
\v 5 But wen dey look Mount Zion, dea jaws drop!
\q2 Dea come sked an run away!
\q
\v 6 Fas kine, dey come all sked an shaking,
\q2 Jalike one wahine dat start fo born one bebe!
\q
\v 7 Jalike wen da strong wind from da east side
\q2 Bus up da big ships!
\b
\q
\v 8 Da tings we wen hear bout,
\q2 Now we see um
\q Inside da town wea Da One In Charge, Da God Ova All Da Armies stay,
\q2 Da town wea oua God stay.
\q2 God make his town stay fo long time.
\qr (Time out fo da music.)
\b
\q
\v 9 Eh God, wen us guys inside yoa Temple,
\q2 Us guys tink plenny fo no foget
\q2 Da way you stay tight wit us guys.
\q
\v 10 Eh God, get peopo inside da mos far place on top da earth,
\q2 Dat know wat kine god you, an dat tell dat you da greates.
\q2 You get da powa fo do da right ting erytime.
\q
\v 11 Da peopo dat stay live Mount Zion stay good inside.
\q2 Da peopo from da towns all ova Judah side,
\q Stay good inside too.
\q2 Cuz you judge peopo da right way.
\b
\q
\v 12 Go walk all da way aroun Zion town,
\q2 Count how much watch towas get dea.
\q
\v 13 Check out da strong wall aroun da town,
\q2 Go walk thru da strong buildings inside da wall,
\q So dat bumbye, you guys can tell
\q2 Da peopo dat goin come afta bout um.
\q
\v 14 Tell um dis: “Dis God,
\q2 He da God fo us guys, all da time.
\q He goin show us da way fo go.”
\c 49
\s1 No Make Sense, Trus Da Money
\d One Song Fo God. Fo da Korah ohana guys sing falsetto kine.
\q
\v 1 Hear dis, all you peopos!
\q2 Try lissen up, all you peopo dat live all ova da world!
\q
\v 2 You regula kine peopo, dat get big name.
\q2 Some a you get plenny, some a you no mo notting.
\q
\v 3 I goin tell you guys
\q2 How you can know wat fo do erytime.
\q Wen I tink plenny,
\q2 I undastan wat I stay tink bout.
\q
\v 4 I lissen real good to wat God teach.
\q2 I play da harp wen I tell peopo
\q Wat mean da stuff dat stay hard fo figga out
\q2 An make you tink plenny.
\s1 Da Money No Can Buy Da Kine Life Dass Fo Real
\q
\v 5 Wen get trouble, I no need stay sked,
\q2 Wen da bad guys dat like shaf me, come all aroun me.
\q
\v 6 Dey stay shua dey goin stay okay cuz dey get plenny powa,
\q2 An dey talk big bout how much stuffs dey own.
\q
\v 7 No mo nobody can pay God fo let dea brudda guy stay alive.
\q2 You no can give God money so he no let you mahke.
\q
\v 8 Fo no mahke, cost mo plenny den anybody can pay.
\q2 Az why dea life all pau, all da time.
\q
\v 9 You tink somebody can live foeva
\q2 An no go inside da grave?
\q2 No way!
\s1 Erybody Goin Mahke
\q
\v 10 Anybody can see
\q2 Dat even da peopo dat know wat fo do erytime, dey mahke,
\q Same ting da peopo dat tink dey get um, but dey no get um,
\q2 An jalike da stupid peopo too -- all dem disappea.
\q2 Dey leave all dea stuffs fo odda peopo dat come afta.
\q
\v 11 Dey wen put dea own names on top da land dey own,
\q2 Fo odda peopo know, dass dea land,
\q2 Dea grave goin be da ony home dey get!
\q
\v 12 No matta peopo get plenny respeck fo dem,
\q2 No way dey goin stay live long time.
\q2 Dey goin come wipe out an no say notting, jalike da farm animals.
\s1 Da Ones Dat Stay Trus God, Come Out Okay
\q
\v 13 Dass wat goin happen wit da peopo
\q2 Dat tink dey get um but dey no get um.
\q Same ting goin happen to da ones dat come afta,
\q2 An like make jalike dem.
\qr (Time out fo da music.)
\q
\v 14 Dese guys, dey stay go da Mahke Peopo Place.
\q2 Jalike wen one sheep farma take his sheeps one place fo kill um,
\q2 Dese guys goin get kill.
\q Wen da morning time come, da peopo dat stay do wass right
\q2 Goin take ova dem.
\q Dea body goin come all poho,
\q2 Cuz dey stay da Mahke Peopo Place,
\q2 Far from dea real big houses.
\q
\v 15 But fo shua, God goin pay da price
\q2 So I no gotta go da Mahke Peopo Place.
\qr (Time out fo da music.)
\s1 No Matta You Get Plenny Stuffs, You Still Goin Mahke
\q
\v 16 No come sked wen somebody come rich
\q2 An pile up plenny stuffs, his place.
\q
\v 17 Cuz wen he mahke, he no goin take notting wit him.
\q2 All his stuffs no goin go down wit him to da Mahke Peopo Place.
\q
\v 18 All da time he stay alive
\q2 He tink, good tings goin happen to him.
\q An odda peopo tell, “Eh, good, how tings going fo you,
\q2 Cuz you wen do good tings fo yoaself!”
\q
\v 19 But him, he going to wea all his ancesta guys stay,
\q2 To da place wea dey no goin see da light no moa.
\q
\v 20 No matta peopo get plenny respeck fo somebody,
\q2 Dey no undastan dis:
\q2 Dey all goin wipe out, jalike da animals.
\c 50
\s1 Wen You Tell God “Mahalo!” Dass Da Bestes Kine Sacrifice
\d One Asaf kine Song Fo God.
\q
\v 1 Da God Wit All Da Powa, God, Da One In Charge, he tell dis.
\q2 He tell da peopo from all ova da world fo come by him,
\q From da place wea da sun come up,
\q2 To da place wea da sun go down.
\q
\v 2 From Mount Zion,
\q2 Da bestes looking place,
\q2 Dass da place wea God show how awesome he stay!
\q
\v 3 Wen oua God come, he no goin stay quiet.
\q2 Goin be jalike one fire go ahead a him an burn up eryting!
\q2 Goin be jalike get one hurricane stay aroun him!
\q
\v 4 He tell da sky an da earth, “Eh, come watch dis!
\q2 I goin judge my peopo!
\q
\v 5 Tell all da ones dat stay tight wit me fo come togedda by me,
\q2 Da ones dat wen make sacrifice fo make one spesho deal wit me!”
\q
\v 6 Jalike da sky goin tell da story, how God erytime do da right ting,
\q2 Cuz he da Judge.
\qr (Time out fo da music.)
\b
\q
\v 7 “Eh! You guys dat know me! Lissen up!
\q2 You Israel ohana peopo! I goin tell da trut bout you guys.
\q2 Me, I God -- da God fo you guys.
\q
\v 8 But wen I tell you guys you doing wrong,
\q2 I no talking bout da sacrifices you make.
\q You guys kill animals fo me
\q2 An burn um up on top da altar all da time.
\q
\v 9 I no need take one young bull cow from yoa house
\q2 O da goats from yoa yard.
\q
\v 10 Cuz you know wat? All da wild animals dat live unda da trees, dey mines awready,
\q2 Same ting fo all da uku paila cows on top da hills, dey mines too.
\q
\v 11 All da wild birds dat live inside da mountains,
\q2 An all da tings dat run aroun wea no mo trees,
\q2 I know eryting bout dem an I stay in charge a dem too.
\b
\q
\v 12 “Even if I was hungry, no way I tell you,
\q2 Cuz da world an eryting dat get inside da world, mines awready.
\q
\v 13 You tink I gotta eat bull meat
\q2 O drink blood from da goats fo stay alive?
\q2 No way!
\q
\v 14 You know wass da real kine sacrifice you suppose to make fo me, da God you pray to?
\q2 Dis is it: Tell me ‘Mahalo!’ fo wat I do,
\q An wateva promise you wen make to me, do um.
\q2 Dass da real kine sacrifice.
\q
\v 15 Weneva you get hard time, you gotta aks me fo help you.
\q2 Den I goin get you outa trouble,
\q2 An you goin tell peopo how awesome I stay.”
\b
\q
\v 16 But da peopo dat stay do wass bad, God tell um:
\q2 “Who you tink you, fo talk bout da stuff I tell peopo gotta do?
\q2 No say notting bout da deal I get wit you.
\q
\v 17 Cuz weneva I tell you wat you gotta do,
\q2 You come all piss off.
\q2 You throw out eryting I tell.
\q
\v 18 If you see one guy dat rip somebody off,
\q2 Make you feel good inside.
\q You hang out wit da kine peopo
\q2 Dat stay fool aroun behind dea wife o dea husban back.
\q
\v 19 You use yoa mout fo do bad kine stuff,
\q2 An da way you talk, you ony bulai peopo.
\q
\v 20 You stay tink plenny bout how fo talk bad bout yoa ohana guys.
\q2 You even talk stink yoa own brudda.
\q
\v 21 Wen you do all dat kine stuff, you tink I no goin say notting? No way!
\q2 You tink I stay jalike you? Not even!
\q I stay tell you right now, dat you stay do wass bad,
\q2 An I goin be in yoa face
\q2 Bout all da bad tings you wen do.
\q
\v 22 You peopo dat ack like God no matta,
\q2 Tink real good bout all da tings I tell you.
\q Cuz if you no lissen, I goin rip you guys up,
\q2 An no mo nobody goin get you outa trouble.
\q
\v 23 Da peopo dat stay tell me ‘Mahalo!’ fo wat I do,
\q2 Dey da ones make da real kine sacrifice
\q2 Fo show how awesome I stay.
\q An da peopo dat stay do eryting my way,
\q2 I goin make shua dey see how I get um outa trouble.”
\b Dass wat God tell.
\c 51
\s1 Eh God, Give Me Chance!
\r (Rome 3:4)
\d Fo da music leada guy. One King David kine song. Da time Nathan, da guy dat talk fo God, go by David afta David wen go fool aroun Batsheba.
\q
\v 1 Eh God! Give me chance,
\q2 Da way erytime you stay tight wit yoa peopo.
\q Cuz you stay get plenny pity fo dem,
\q2 Az why you gotta hemo da shame I get
\q2 Cuz I wen go agains you.
\q
\v 2 Make me come all clean inside,
\q2 Cuz wat I wen do, no was right.
\q Make me come all clean inside
\q2 So I can pray one mo time.
\b
\q
\v 3 I know, dat I wen go agains you,
\q2 Ova an ova, I tink plenny bout da bad ting I wen do.
\q
\v 4 \x - \xo 51:4: \xt Rome 3:4\x*Was ony you dat I wen do da bad ting to.
\q2 Da way you see me,
\q2 Was pilau, da ting I wen do.
\q Eh God, you stay perfeck,
\q2 An you do da right ting
\q2 Wen you tell you gotta punish me.
\q
\v 5 Fo shua, from da time I born, I stay do da wrong kine stuff,
\q2 Even from da time my mudda get hapai wit me, dass how I stay.
\b
\q
\v 6 Fo shua you feel good wen I tell da trut,
\q2 Even bout da secret kine tings
\q2 Dat nobody but me know.
\q So help me know fo real kine
\q2 Wat I gotta do
\q2 Bout da stuff I stay hide.
\b
\q
\v 7 Make me come clean inside so I no do bad tings no moa!
\q2 Jalike wen da pries guys make sacrifice
\q An sprinkle da blood wit one oregano branch,
\q2 So dat I can come clean inside fo pray!
\q Wash me good till I come mo clean inside,
\q2 Mo clean den da white snow!
\q
\v 8 Make shua I know
\q2 Dat you wen hemo my shame.
\q Den I can dance an sing an yell
\q2 Cuz I stay good inside!
\q Fo now, I feel all bus up.
\q2 So make me feel good inside, one mo time!
\q
\v 9 No look at da bad tings I wen do.
\q2 Hemo da shame fo all da wrong kine tings I wen do.
\q
\v 10 Eh God! Put inside me, one new kine heart
\q2 Dat ony tink good an clean kine stuff.
\q2 Give me one new kine attitude dat no change.
\q
\v 11 No throw me out so I no can stay tight wit you.
\q2 No take away yoa Good an Spesho Spirit from me.
\b
\q
\v 12 Let me stay good inside one mo time
\q2 Cuz you get me outa trouble.
\q Give me da kine spirit inside me
\q2 Dat make me like do wat you tell,
\q2 So dat I can stand up strong kine.
\q
\v 13 Den fo shua I goin teach da peopo dat go agains you,
\q2 So dat dey know da way you tell um fo live.
\q An dass how da peopo dat do bad kine stuff,
\q2 Goin come back to you.
\b
\q
\v 14 Eh God! Let me go, an hemo my shame,
\q2 Cuz I wen set up one guy fo mahke!
\q Eh God! You my God,
\q2 Da One dat get me outa trouble!
\q Az why I can make big noise an let erybody know
\q2 Bout how you erytime do da right ting!
\q
\v 15 Eh Boss! Let me tell good tings bout you
\q2 An tell peopo how awesome you stay!
\q
\v 16 Fo make you stay good inside,
\q2 Da sacrifices I make, not da main ting!
\q Jus cuz I make burn up kine sacrifice,
\q2 Dat no make you feel good bout me, you know!
\q
\v 17 Eh God, dis da kine sacrifice you like:
\q2 You like me come all bus up inside
\q2 Wen I do one bad kine ting.
\q Wen I stay bus up an sore inside
\q2 Cuz I wen do someting dass no good,
\q2 You no goin tell, I good fo notting.
\b
\q
\v 18 Eh! You Da One In Charge! Try make eryting
\q2 Come good fo da Zion Hill peopo!
\q An build da walls aroun Jerusalem town
\q2 So dey come mo strong!
\q
\v 19 Den you goin feel good inside
\q2 Cuz a da right kine sacrifices da peopo dea goin make.
\q Dey goin bring boy kine cows by yoa altar
\q2 Fo make burn up kine sacrifice fo ony you.
\c 52
\s1 God Judge Peopo, An He Help Peopo
\d Fo da main music guy. Afta Doeg da Edom guy wen tell King Saul, “Eh! David wen go by Ahimelek,” Dis one David kine song fo make peopo tink plenny.
\q
\v 1 Eh, you tough guy!
\q2 How come you brag big time cuz you stay do bad kine stuff?
\q2 (But God stay tight wit me all da time.)
\q
\v 2 You stay tink bout how you goin hurt peopo.
\q2 Wen you tell, jalike you cut somebody wit one sharp knife,
\q2 Cuz you bulai him.
\q
\v 3 You like do bad kine stuff, mo den good kine stuff.
\q2 You like bulai, mo den tell da trut.
\qr (Time out fo da music.)
\v 4 You like tell da kine stuff dat wipe out peopo.
\q2 You get bulaia kine mout.
\b
\q
\v 5 But God, he goin smash you
\q2 So you stay bus up all da time.
\q He goin grab an drag you outa yoa tent,
\q2 Fo throw you in da Mahke Peopo Place,
\q2 Jalike he pull out one plant wit da roots fo kill um.
\qr (Time out fo da music.)
\q
\v 6 Da peopo da stay do wass right,
\q2 Dey goin see wat happen to you,
\q2 An dea jaw goin drop.
\q Den dey goin laugh at you.
\q2 An dey goin tell,
\q
\v 7 “Check out dis guy!
\q2 He neva like aks God fo take kea him.
\q He was shua he can handle, cuz he get plenny money.
\q2 He tink he strong, cuz he know he can mess up eryting!”
\b
\q
\v 8 Me, wen I stay inside yoa Temple, God,
\q2 I stay grow strong, jalike one olive tree.
\q I stay trus you, God,
\q2 Cuz I know you stay tight wit me
\q2 Foeva an eva.
\q
\v 9 I goin tell erybody I yoa guy, an no goin stop telling,
\q2 You da one wen do all dat.
\q In front da peopo dat stay tight wit you,
\q2 I goin tell wat kine god you,
\q2 Cuz you good!
\c 53
\s1 Peopo Dat Do Bad Kine Stuff
\d One King David kine song, fo make peopo tink plenny. Az fo da main music guy sing wit da flute.
\q
\v 1 \x - \xo 53:1: \xt Rome 3:10-12\x*Inside, da stupid peopo tink,
\q2 “No need God!”
\q Dat kine peopo, dey ony like bus up stuff.
\q2 An do pilau kine tings,
\q2 No mo even one a dem dat do good kine stuff!
\b
\q
\v 2 God look down from inside da sky,
\q2 He see all da peopo.
\q God look fo see if get even one guy
\q2 Dat undastan wass happening fo real kine,
\q2 An dat like know God fo real kine.
\q
\v 3 But no mo dat kine peopo.
\q2 Erybody same same, dey like bag from God,
\q Dey all come pilau inside,
\q2 No mo even one a dem dat do good kine stuffs!
\b
\q
\v 4 Dem guys dat stay do bad kine tings,
\q2 How come dey neva learn notting?
\q2 (But fo shua dey know!)
\q Fo dem, easy fo bus up my peopo, az jalike easy fo eat food.
\q2 Dey no tink dey need fo yell to Da One In Charge fo help dem.
\q
\v 5 Bumbye, someting goin happen ova dea
\q2 Fo make dem guys come real sked,
\q2 Mo plenny sked den was befo time.
\q Cuz wen da peopo dat stay agains you put dea army camp in front you,
\q2 You goin make dem all come shame,
\q An God goin kill um an throw dea bones all ova da place,
\q2 Cuz he no take wat dey do.
\q
\v 6 Fo shua! I like God do someting --
\q2 Da God dat stay Mount Zion side --
\q2 Fo get da Israel peopo outa trouble real quick!
\q Cuz bumbye, wen God make eryting come good again fo his peopo,
\q2 Erybody dat come from Jacob goin yell cuz dey feel good,
\q2 Dey da Israel ohana, an dey all goin come good inside.
\c 54
\s1 God, Make Peopo Know I Neva Do Notting Bad!
\d One King David kine song fo make peopo tink plenny. Fo da main music guy sing um wit string instruments. Come from da time da Zif peopo wen tell King Saul dat David stay hide nea dem.
\q
\v 1 Eh God! Get me outa trouble,
\q2 Cuz dass da kine God you.
\q You one strong judge,
\q2 So tell peopo I neva do notting bad.
\q
\v 2 Wen I pray, try lissen.
\q2 Hear wat I stay tell you.
\b
\q
\v 3 Cuz get peopo I donno dat stay come agains me,
\q2 Dese da kine guys dat like kill me,
\q An no bodda dem wen dey hurt peopo.
\q2 An dey no kea bout you, God.
\qr (Time out fo da music.)
\b
\q
\v 4 But God! you da one dat stay help me.
\q2 You da Boss dat hold me up so I no fall down an mahke.
\q
\v 5 Wateva da guys dat like kill me goin do,
\q2 I like you make dat kine bad stuff
\q Backfire on dem.
\q2 I stay trus you, so wipe um out!
\q
\v 6 I goin make one sacrifice fo you,
\q2 Jus cuz I like do um.
\q I goin sing bout wat kine god you,
\q2 Cuz you good, Da One In Charge.
\q
\v 7 You get me outa all kine trouble awready,
\q2 An I wen see awready wat you do
\q2 Bout da peopo dat stay agains me.
\c 55
\s1 My Fren Wen Go Agains Me
\r (1 Peter 5:7)
\d One King David kine song fo make peopo tink plenny. Fo da main music guy sing um wit string instruments.
\q
\v 1 Eh God! Try lissen to me wen I pray!
\q2 No go hide wen I aks you fo help me!
\q2
\v 2 Lissen up an do someting!
\b
\q Get stuff dat bodda me plenny, so I no can res.
\q2 I stay all futless
\q2
\v 3 Cuz da guys dat stay agains me tell dey goin bus me up!
\q2 Da bad guys presha me.
\q Dey make bad kine tings happen fo me.
\q2 Dey come huhu wit me, an dey like stay lidat fo long time.
\b
\q
\v 4 My heart stay all sore inside.
\q2 I come all sked dat I goin mahke.
\q
\v 5 I come all sked an shaking,
\q2 I no can handle, cuz I stay real sked.
\q
\v 6 I stay tink, “Bummas! I like put on wings jalike one dove
\q2 Fo fly away to one place I can stay okay.
\q
\v 7 Fo shua, I like run far away,
\q2 I like make house inside da boonies.
\qr (Time out fo da music.)
\q
\v 8 I like go quick to one place
\q2 Wea no mo strong wind an storm.”
\q
\v 9 Boss, try make da tings dose peopo tell come all kapakahi,
\q2 Cuz all ova da big town, I see peopo
\q2 Dat stay bus up each odda an fight each odda.
\q
\v 10 Day time an nite time, da bad guys go aroun da town,
\q2 Even on top da town walls.
\q An inside da town, get peopo doing bad kine stuff
\q2 An making plenny trouble.
\q
\v 11 Inside dea, get peopo stay bus up eryting.
\q2 Da places wea peopo come togedda,
\q2 Dey put presha an bulai peopo, an no stop.
\b
\q
\v 12 I handle wen da guys dat stay agains me like make me shame.
\q2 I go hide wen da peopo dat hate me make any kine to me.
\q
\v 13 But you know wat?
\q2 You da guy dass da problem!
\q Me an you, we stay tight befo time!
\q2 You was da one I tell bout eryting I tink,
\q2 You was my good fren, you know!
\q
\v 14 Was good wen me an you wen hang togedda.
\q2 Plenny time we wen go God House wit all da odda peopo.
\b
\q
\v 15 I like fo da peopo dat stay agains me mahke
\q2 Wen dey tink notting goin happen to dem!
\q I like fo dem go down da Mahke Peopo Place wen dey still alive,
\q2 Cuz any place dey live, dey stay do bad kine stuff.
\b
\q
\v 16 But me, I stay yell to God fo help me.
\q2 Da One In Charge goin get me outa trouble!
\q
\v 17 Evening time, morning time, noon time, wenevas,
\q2 Wen I stay grumble an moan cuz I hurting,
\q2 Da One In Charge goin lissen wat I tell.
\q
\v 18 Cuz God goin pay da price fo let me win dis war
\q2 So dat I no get hurt
\q2 An make eryting come good fo me,
\q2 No matta get plenny peopo dat like fight me.
\q
\v 19 God, he stay sit on top his throne from long time
\q2 An he no change.
\qr (Time out fo da music.)
\q God hear wat happen,
\q2 An he goin make dose guys lose face,
\q2 Da ones dat no stay sked a God.
\b
\q
\v 20 Da guy dat was my fren wen go hurt me
\q2 Wen eryting was good wit me an him.
\q He wen make like he no need fo do
\q2 Wat he wen promise fo do.
\q
\v 21 Da tings he wen tell soun nice,
\q2 But inside, he ony like beef.
\q He talk nice kine,
\q2 But da tings he tell, mo like one sword fo stab me.
\b
\q
\v 22 All da stuff you guys worry bout, turn um ova to Da One In Charge.
\q2 He goin make shua you can handle.
\q He no goin let da peopo dat stay do wass right come all weak, eva
\q2 So dat dey no can stan up.
\b
\q
\v 23 But God, you goin throw down da bad kine peopo
\q2 Inside da deep hole grave.
\q Da kine guys dat like make peopo bleed an mahke,
\q2 An dat like bulai peopo,
\q2 Dey goin live ony half dea life.
\b
\q But me, I stay trus you!
\c 56
\s1 Sing Cuz You Trus God
\d Fo da main music guy. One King David kine song fo da tune “Da Dove On Top Da Oak Trees Far From Hea.” He tell God fo proteck him, da time da Filisha guys wen make him prisona, Gat town.
\q
\v 1 Eh God! Do good tings fo me!
\q2 Cuz get peopo dat like catch me fo bus me up.
\q2 All day, dey stay fight me an put presha on me.
\q
\v 2 Da ones dat stay agains me, like bus me up all day.
\q2 Get plenny high nose peopo attacking me.
\b
\q
\v 3 But any time I stay sked,
\q2 You da one I trus.
\q
\v 4 I hear wat God tell an I tell, az good.
\q2 I stay trus God.
\q2 Az why I no stay sked.
\q Da ones dat stay agains me,
\q2 Dey ony peopo!
\q2 Dey can do notting to me, you know!
\b
\q
\v 5 All da time, dey change da tings I tell.
\q2 Weneva dey tink bout me, dey make plan fo do someting bad to me.
\q
\v 6 Dey meet fo make plan agains me.
\q2 Dey hide fo make trouble,
\q2 Cuz dey wait fo one chance fo kill me.
\b
\q
\v 7 So den, God, no let dem guys get away
\q2 Afta all da bad kine tings dey wen do!
\q Make all dose diffren peopos come notting
\q2 Cuz you no take wat dey do!
\b
\q
\v 8 Awready you wen count all da times I gotta run away.
\q2 Put my tears inside yoa watta bag so you rememba how plenny I wen cry.
\q2 I know dat all dis stay inside yoa book.
\q
\v 9 Den bumbye, wen I yell fo help,
\q2 Da guys dat stay agains me goin turn aroun an run away.
\q2 I know dis: God stay on my side.
\q
\v 10 I hear wat God tell an I tell, az good!
\q2 I hear wat Da One In Charge tell an I tell, az good!
\q
\v 11 I stay trus God,
\q2 Az why I no stay sked.
\q2 Odda peopo, dey no can do notting to me, you know!
\b
\q
\v 12 God, I wen make plenny promise to you,
\q2 An now, I goin do wat I wen promise.
\q2 I goin make sacrifices fo tell you “Mahalo!”
\q
\v 13 Cuz you wen help me so dat I no mahke,
\q2 So I no stumble an fall down.
\q Cuz a dat, God, ery place I go, you stay right dea,
\q2 Jalike you da light fo make me stay alive.
\c 57
\s1 Sing, No Matta Get Peopo Stay Agains You
\d One King David kine song fo da main music guy, fo sing wen get trouble. Get da tune “No Wipe Um Out.” He tink bout da time he wen run away from King Saul an go hide inside one cave.
\q
\v 1 Eh God! Do good tings fo me!
\q2 Do good tings!
\q Cuz wen I aks you fo take kea a me,
\q2 Den, nobody can hurt me.
\q I like you take kea me, jalike da mudda bird put da bebe birds unda her wing
\q2 Fo nobody hurt dem.
\q I goin stay by you fo nobody hurt me,
\q2 Till all dis stuff pau, dat can wipe me out jalike one storm.
\q
\v 2 I yell to God fo help me,
\q2 Da God Dass Mo Importan Den All Da Odda Gods,
\q Da God dat know wat he like me fo do,
\q2 An he goin make um so I can do um.
\q
\v 3 I like fo God reach down from da sky fo get me outa trouble.
\q2 If somebody like make any kine to me, I like God make um come shame.
\qr (Time out fo da music.)
\q I like fo God stay tight wit me cuz I his guy
\q2 An he erytime do wat he tell he goin do.
\b
\q
\v 4 Weneva I go sleep,
\q2 Da peopo dat stay agains me,
\q Dey jalike lions all aroun me
\q2 Dat like eat peopo,
\q An get sharp teet jalike spears an arrows.
\q2 Wen dey talk, jalike dey cut me wit one sharp sword.
\b
\q
\v 5 God, I like erybody know,
\q2 Dat you mo big even den da sky!
\q2 I like erybody on top da earth,
\q2 Know how awesome you stay!
\b
\q
\v 6 Da peopo dat stay agains me,
\q2 Dey wen make ready one net fo catch me.
\q2 Cuz a dat, I wen feel all bum out.
\q Dey wen dig one big hole wea dey know I goin go,
\q2 But dey da ones wen fall down inside dea.
\qr (Time out fo da music).
\b
\q
\v 7 Eh God! Inside, I stay solid!
\q2 My heart stay solid!
\q2 I all ready fo sing an make music!
\q
\v 8 I like wake up
\q2 An make ready my small harp an my big harp,
\q2 An get up befo da sun come up.
\q
\v 9 You my Boss,
\q2 An I goin tell all da diffren peopos dat you da greates!
\q I goin make music fo you
\q2 So all da diffren countries can hear!
\q
\v 10 You stay plenny tight wit yoa peopo
\q2 Jalike get plenny sky up dea!
\q You da kine God us guys can trus plenny,
\q2 Jalike get plenny clouds inside da sky!
\b
\q
\v 11 God, I like erybody know,
\q2 Dat you mo big even den da sky!
\q I like erybody on top da earth know
\q2 How awesome you stay!
\c 58
\s1 Judge Guys Dat No Do Da Right Ting
\d Fo da main music guy, wit da tune “No Wipe Um Out.” One King David kine song, fo sing wen get trouble.
\q
\v 1 Eh you leada guys! Az true, o wat?
\q2 Wen you tell wat peopo gotta do,
\q2 You suppose to tell um wass right.
\q2 But you no do dat!
\q Wen you judge da peopo,
\q2 You suppose to make same kine to erybody,
\q2 But still yet you guys make diffren kine to diffren peopo!
\q
\v 2 Fo shua, inside yoa head, you tink how fo do bad kine tings.
\q2 Dat make you guys ready fo bus up peopo wit yoa own hands all ova da world.
\b
\q
\v 3 Da peopo dat stay do bad kine stuff,
\q2 From da time dey born, dey go da wrong way.
\q From da time dea mudda was hapai wit dem, dey stay mess up.
\q2 An wen dey talk, dey bulai.
\q
\v 4 Dey jalike poison,
\q2 Da poison from one snake,
\q2 Da cobra snake dat make deaf ear.
\q
\v 5 Az jalike wen da guys dat make da snakes dance, make music fo dem,
\q2 No matta dey know how fo sing real good to da snakes,
\q2 Still yet, dat kine snake no hear notting.
\b
\q
\v 6 Eh God! Punch out da teet inside dese bad leada guys mout!
\q2 Eh! You Da One In Charge! Dem guys, dey jalike young lions,
\q2 So pull out dea big teet!
\q
\v 7 I like dem disappea jalike watta
\q2 Dat run away an you no see um no moa.
\q Wen dey shoot dea arrows,
\q2 I like notting happen.
\q
\v 8 I like dem come jalike da snail
\q2 Dat leave one track dat bumbye disappea,
\q An I like dem come jalike one bebe dat mahke befo born,
\q2 So he no goin see da sun.
\q
\v 9 I like fo God wipe out dat kine peopo
\q2 Mo fas den you can make one pot come hot
\q Wen you burn kiawe wood wit thorns,
\q2 Da dry wood, o even da wood dat you jus wen cut.
\b
\q
\v 10 Da peopo dat stay do wass right,
\q2 Wen dey see dat God pay back da bad guys fo wat dey wen do,
\q2 Dey goin come real good inside.
\q Jalike God goin get his feets wet
\q2 Wit da blood from da bad guys.
\q
\v 11 Den peopo goin tell,
\q2 “Fo shua, God do good tings fo pay back da peopo dat stay do wass right!
\q2 Fo shua, get one God dat judge da peopo inside da world!”
\c 59
\s1 Da Peopo Dat Stay Agains Me
\d Fo da main music guy. One King David kine song, fo sing wen get trouble, wit da tune “No Wipe Um Out.” Bout da time King Saul wen sen army guys fo scope out David house fo kill um.
\q
\v 1 Eh God! You da God fo me!
\q2 Get me outa trouble
\q2 From da peopo dat stay agains me!
\q Wen dey come fo attack me,
\q2 Make shua dey no hurt me!
\q
\v 2 Get me outa trouble
\q2 From da peopo dat like do bad tings!
\q Help me
\q2 So dat da peopo dat like kill me, no can!
\b
\q
\v 3 Try look! Dey stay hide
\q2 An wait fo jump an kill me.
\q2 Dey get plenny powa, an dey come togedda agains me.
\q Eh! You Da One In Charge! I neva do notting fo make dem guys come huhu,
\q2 I neva do notting bad to dem.
\q
\v 4 No mo wrong I wen do,
\q2 But dey rush me fo bus me up!
\q Go do someting fo help me!
\q2 See wass happening to me!
\q
\v 5 You, you Da One In Charge.
\q2 You da God Ova All Da Armies
\q2 You da God fo da Israel peopo.
\q I like you do someting fo punish all da diffren peopos!
\q2 No make nice to all da peopo
\q2 Dat ack like dey oua frenz, but den dey do bad tings to us!
\qr (Time out fo da music.)
\b
\q
\v 6 Ery day sunset time, dey come back
\q2 Making big noise, jalike dogs.
\q2 Dey go all aroun da town.
\q
\v 7 Look dem ova dea! Dey talk stink plenny.
\q2 Da tings dey tell, sharp jalike swords fo hurt peopo.
\q2 But dey tink, “Eh! no mo nobody goin hear!”
\q
\v 8 But you, Da One In Charge, you ony laugh at dem.
\q2 You make fun a all da diffren peopos.
\b
\q
\v 9 You da One dat make me strong.
\q2 Dass why I stay wait fo you come,
\q Cuz you God, you da one dat no let me get hurt,
\q2 Jalike you one strong wall fo proteck me.
\q
\v 10 Da God dat erytime stay tight wit me,
\q2 He goin show up wea I stay fo help me.
\q Da peopo dat scope me out fo attack me,
\q2 God goin let me see wat he goin do to dem.
\b
\q
\v 11 I no like fo you kill da bad kine peopo,
\q2 Cuz if you jus kill um, my peopo goin foget wat wen happen.
\q Mo betta, you use yoa powa fo make dose guys homeless,
\q2 An den bring um down.
\q You my Boss, an you da one dat no let us guys get hurt
\q2 Jalike you one shield fo us.
\q
\v 12 Wat come outa dea mout, show dey do bad tings.
\q2 Cuz dey talk big, an bulai
\q An try fo put kahuna on top odda peopo,
\q2 Dey goin get trap fo dat.
\q
\v 13 Wipe out dem guys, cuz you no take wat dey do.
\q2 Wipe um out, so dey gone all da time.
\q Den peopo goin know, even in da mos far places inside da world,
\q2 Dat God da one dat get da right fo stay in charge a da Israel peopo!
\qr (Time out fo da music.)
\b
\q
\v 14 Ery day, sunset time, dey come back
\q2 Making big noise, jalike dogs.
\q2 Dey go all aroun da town.
\q
\v 15 Dey go all ova looking fo someting fo grind,
\q2 An if dey no eat enuff, dey goin make big noise.
\b
\q
\v 16 But me, I goin sing bout how strong you stay.
\q2 Ery morning, I goin yell to erybody dat you da greates
\q Cuz you stay tight wit yoa peopo.
\q2 Cuz you stay jalike one high place
\q2 Wea I can go hide weneva I get real hard time.
\q
\v 17 You, da one dat make me strong.
\q2 I goin make music fo you,
\q Cuz you jalike one high place wea I can hide!
\q2 You da God dat stay tight wit me!
\c 60
\s1 We Pray Cuz Oua Army Get Bus Up
\d Fo da music leada guy sing um wit da tune, “Wat Da Lilies Tell.” One King David kine song, fo teach. Fo tink bout da time David fight da Aram peopo from Two Rivas an Zobah. Den wen dey going home, Joab kill 12,000 Edom army guys too, inside da Salt Valley.
\q
\v 1 Bummas, God! You no kea fo us, o wat? You wen dump all us guys!
\q2 You wen let da odda army guys smash thru oua line!
\q You wen stay huhu wit us!
\q2 Now, we like you make us come okay one mo time!
\q
\v 2 You wen make da land shake
\q2 An open um up.
\q Now, fix all da places wea da land stay bus up,
\q2 Cuz az jalike da groun still stay shaky an no come solid.
\q
\v 3 You wen make yoa peopo suffa,
\q2 Jalike you make um drink da kine wine
\q2 Dat make um piloot so dey no can stand up strait.
\b
\q
\v 4 But fo da ones dat get choke respeck fo you,
\q2 Jalike you give um one flag
\q So dey know wea fo run wen dey fighting,
\q2 One place fo come togedda
\q2 So den, wen da odda guys shoot arrow, dey no can reach yoa guys.
\qr (Time out fo da music.)
\b
\q
\v 5 An cuz a dat, fo da peopo you get love an aloha fo,
\q2 I like fo dem get outa trouble.
\q You get plenny powa,
\q2 So do someting fo help dem!
\b
\q
\v 6 God wen tell dis, from inside da place dat stay spesho fo him:
\q2 “I goin feel real good inside, cuz I da winna!
\q2 I goin take ova da Shekem town lands
\q An da Sukkot Valley lands
\q2 An give um to my peopo.
\q
\v 7 Gilead side, all dat land stay mines,
\q2 Manasseh side, same ting.
\q Efraim jalike da helmet fo proteck my head.
\q2 Judah, he jalike da stick I carry fo show I da King.
\q
\v 8 Da Moab land, dass jalike da pot I use fo wash hands,
\q2 Da Edom land, jalike I throw my slippas ova dem
\q2 Fo show I take um ova awready.
\q Wen I take ova da Filisha land,
\q2 I goin yell cuz I da winna!”
\b
\q
\v 9 So! Who goin show me da way fo go to da big town wit strong wall?
\q2 Who goin bring me to da Edom land?
\q
\v 10 Goin be you, God, dat goin do dat,
\q2 No matta you da one dat wen dump us guys
\q2 An you no go wit oua army guys wen dey go out fo fight!
\b
\q
\v 11 Come help us guys fo fight da ones dat stay agains us!
\q2 Wase time, tink dat odda peopo can get us outa trouble, ony you can!
\q
\v 12 Cuz we get God oua side, we goin be da winnas!
\q2 He da One goin walk all ova da ones dat stay agains us!
\c 61
\s1 God No Let Nobody Hurt Me
\d Fo da main music guy sing um wit string kine instrumen. One King David kine song.
\q
\v 1 Eh God! Wen I yell fo help, lissen!
\q2 Wen I pray, hear wat I tell!
\q
\v 2 From da mos far place on top dis earth
\q2 I yell fo you help me
\q2 Weneva I feel all bum out an weak inside.
\b
\q Show me wea fo go
\q2 Fo hide on top one big rock
\q2 Dat stay mo big den me,
\q
\v 3 Cuz you da one take kea a me
\q2 So I no get hurt.
\q You jalike one strong fort,
\q2 So dat da guys dat stay agains me no can get me.
\b
\q
\v 4 I like stay wea you stay, da res a my life,
\q2 Inside yoa spesho place.
\q I like run by you an hide fo no get hurt,
\q2 An you cova me, jalike da mudda bird
\q2 Hide da small birds unda her wings.
\qr (Time out fo da music.)
\q
\v 5 You, you my God.
\q2 An weneva I make promise to you befo time, you wen lissen.
\q You wen give me da kine tings you get
\q2 Fo da peopo dat get choke respeck fo you,
\q2 Cuz dey know who you.
\b
\q
\v 6 Give da king plenny mo year fo live!
\q2 Fo him, an fo da peopo dat bumbye goin come from him,
\q2 Fo come kings jalike him!
\q
\v 7 I like fo da king stay king foeva in front God!
\q2 I like fo God make shua notting bad happen to him.
\q I like God stay tight wit him,
\q2 An erytime do wat he tell he goin do.
\b
\q
\v 8 Az how I goin sing all da time,
\q2 Cuz I know wat kine god you.
\q Ery day I goin do
\q2 All da tings I wen make promise fo do.
\c 62
\s1 God Goin Take Kea Me Fo Shua
\r (Matthew 16:27; Rome 2:6; 2 Timoty 4:14)
\d Fo da music leada guy Jedutun sing um. One King David kine Song Fo God.
\q
\v 1 Inside, I stay quiet an wait ony fo God
\q2 God da ony one goin get me outa trouble.
\q
\v 2 He da ony one dat stay jalike one big rock wea I can hide,
\q2 An he get me outa trouble.
\q He jalike one strong wall fo me.
\q2 Nobody goin make me fall down real hard.
\b
\q
\v 3 How long you guys goin attack one guy?
\q2 How long all you guys goin bus him up
\q Jalike you bus up one wall dat lean
\q2 O one fence dat litto mo fall down?
\q
\v 4 Dem guys ony make plan
\q2 Fo bring down dis guy
\q2 Dat get one good rep.
\q Erytime dey bulai somebody
\q2 Make dem feel good.
\q Wit dea mout, dey tell, “I like God do good tings fo you!”
\q2 But inside, dey tink, “I like kahuna you!”
\qr (Time out fo da music.)
\b
\q
\v 5 Inside, I stay quiet wait ony fo God.
\q2 God da ony one I stay wait fo,
\q2 Cuz I know he goin do someting.
\q
\v 6 He da ony one dat stay jalike one big rock wea I can hide,
\q2 An he get me outa trouble.
\q He jalike one strong wall fo me.
\q2 Nobody goin make me fall down real hard.
\q
\v 7 God da one dat get me outa trouble
\q2 An make da peopo get respeck fo me.
\q He jalike one big strong rock wea I can hide.
\q I stay tight wit God,
\q2 An he da One stay hide me.
\b
\q
\v 8 Eh you peopo! Go trus God all da time!
\q2 Tell him eryting you stay tink bout inside!
\q2 God, he da One dat stay hide us guys from trouble.
\qr (Time out fo da music.)
\q
\v 9 Da peopo dat not importan, dey jalike da air.
\q2 Da importan peopo, no can trus wat dey tell you.
\q2 Wen dey breave, dat air mo heavy den all dose peopo togedda.
\q
\v 10 No tink you goin come rich
\q2 Wen you presha out peopo fo give you money
\q O wen you bus um up cuz dey no give you money,
\q2 O wen you rip off dea stuffs.
\q An if bumbye you get plenny money,
\q2 No go tink dass da mos importan ting.
\b
\q
\v 11 God tell dis one time,
\q2 An I hear dis even moa:
\q God, da ony one dat get da powa fo real kine.
\q2
\v 12 \x - \xo 62:12: \xt Job 34:11; Jer 17:10; Matt 16:27; Rome 2:6; JShow 2:23\x*Eh, my Boss, you God!
\q2 An you da ony one
\q2 Dat stay tight wit yoa peopo fo real kine!
\q You pay back erybody
\q2 Fo wateva dey wen do.
\c 63
\s1 Stay Tight Wit God
\d One King David kine Song fo God. Bout da time he stay inside da boonies Judah side.
\q
\v 1 Eh God! You da God fo me!
\q2 I stay look fo you.
\q Me, I go all out fo find you,
\q2 Jalike I like find watta wen I thirsty!
\q I desperate fo see you,
\q2 Make my body come weak, till I find you!
\q Jalike I stay one place wea no mo rain an erybody tired
\q2 Cuz no mo watta ova dea.
\b
\q
\v 2 An cuz dass how I stay feel,
\q2 I know I goin see you ova dea
\q2 Inside yoa house dat stay spesho fo you.
\q2 I like see how strong an awesome you stay.
\q
\v 3 You stay tight wit me cuz I yoa guy.
\q2 Mo betta I live lidat, den jus stay alive.
\q2 Wit my mout, I goin tell dat you da bestes!
\q
\v 4 Cuz a dat, I goin tell erybody dat you do good tings fo me
\q2 All da time I stay alive.
\q I goin put up my hands fo show you love an respeck
\q2 Cuz I know wat kine god you.
\q
\v 5 Inside, I feel jalike I get eryting I like,
\q2 Jalike wen I eat da bestes kine grinds.
\q Wit my mout, I goin yell cuz I feel good
\q2 An I goin tell erybody dat you da bestes!
\b
\q
\v 6 Wen I lay down on top my bed, I tink bout you.
\q2 I stay tink plenny how you stay.
\q
\v 7 Cuz you da One dat stay help me.
\q2 Wen I know fo shua dat you take kea me,
\q Jalike you put yoa wings ova me,
\q2 Az why I can sing an dance.
\q
\v 8 Me, I stay tight wit you.
\q2 You hold me up so I no fall down.
\b
\q
\v 9 But da peopo dat stay look fo me
\q2 Fo make trouble an kill me,
\q I like fo dem go down deep inside da groun
\q2 Wea da mahke peopo stay.
\q
\v 10 I like fo dem get kill wit swords
\q2 An da wild dogs share dea bodies fo grind.
\q
\v 11 Da King, he goin stay real good inside cuz a God.
\q2 Erybody dat make promise
\q2 An aks God fo put kahuna on dem if dey no do um,
\q2 Dey goin tell dat God da bestes.
\q But erybody dat stay bulai peopo,
\q2 God goin shut um up.
\c 64
\s1 God Punish Da Ones Dat Talk Stink
\d Fo da main music guy. One King David kine Song Fo God.
\q
\v 1 Eh God, I like tell you wat stay bodda me, so lissen!
\q2 I stay sked an shaking cuz a da ones dat stay agains me.
\q2 Make shua I no mahke!
\q
\v 2 Hide me, so dey no can find me,
\q2 Da ones dat stay make secret plan fo do someting bad to me,
\q2 Da ones dat stay all amp up fo hurt me.
\q
\v 3 Dey make ready fo tell tings dat hurt plenny,
\q2 Jalike dey making dea swords sharp.
\q Dey tink how fo talk bad an make eryting come bad,
\q2 Jalike dey make ready fo shoot poison arrows.
\q
\v 4 Dey hide wea dey can shoot arrows
\q2 At guys dat no bodda nobody.
\q Dey jump out an shoot um,
\q2 An dey no sked.
\q
\v 5 Dey make plan fo do bad tings,
\q2 An dey make shua dey do um.
\q Dey talk story plenny, bout how dey goin put up dea traps.
\q2 Dey tell, “Nobody goin see us!”
\q
\v 6 Dey make plan fo do real bad kine tings, an tell,
\q2 “Us guys wen plan um out real good!”
\q Fo shua, real sly kine
\q2 Wat peopo tink inside, you know!
\b
\q
\v 7 But God, he goin shoot dem befo dey know wassup!
\q2 His arrows goin hurt um plenny.
\q
\v 8 Da tings dey tell, all goin come back to dem
\q2 An make um wipe out.
\q2 All da peopo dat see dem goin run away sked.
\q
\v 9 All da peopo goin come sked.
\q2 Dey all goin talk bout da tings dat God stay make happen,
\q2 Dey goin undastan wat God wen do.
\b
\q
\v 10 Da peopo dat stay do wass right,
\q2 Dey goin stay real good inside cuz a Da One In Charge.
\q Dey goin stay tight wit him,
\q2 So den he no goin let notting hurt dem.
\q Erybody dat get one good heart fo do wass right,
\q2 Dey goin tell dat Da One In Charge, he da bestes!
\c 65
\d One King David kine Song Fo God.
\s1 God Peopo Tell Him “Mahalo!”
\q
\v 1 Eh God! Az good, peopo tell dat you da bestes,
\q2 Wen dey go Zion Hill fo pray to you.
\q2 Az good, dey do da tings dey wen make strong promise to you fo do.
\q
\v 2 You, da one who lissen wen us guys pray.
\q2 Az why all da peopo going come by you.
\q
\v 3 Wen peopo do bad kine tings dat make me bum out,
\q2 Still yet, you hemo da shame we get from go agains you.
\q
\v 4 Anybody you pick an bring um nea you,
\q2 Fo dem make house nex to yoa temple,
\q2 Dey can stay good inside fo shua.
\q Az good, we come yoa house,
\q2 Da place dat stay spesho fo you --
\q2 We no goin need notting moa.
\b
\q
\v 5 Wen we yell to you fo help us guys,
\q2 You stay do real scary tings
\q2 Cuz you da God dat stay get us outa trouble.
\q Even da peopo dat live da odda side a da world
\q2 An inside da far oceans,
\q2 Dey stay trus you.
\q
\v 6 You da one make da mountains stay wea dey stay, cuz you strong.
\q2 Wen you make ready fo fight, you get plenny powa.
\q
\v 7 You make da oceans come quiet,
\q2 You make da surfs so no can hear um.
\q2 Same ting fo all da noise da diffren peopos make!
\q
\v 8 Da peopo dat live da mos far places inside da world,
\q2 Dey even stay sked cuz dey see da tings you do
\q2 Fo show who you.
\q Da ones dat live inside da lands wea da sun come up
\q2 An da lands wea da sun go down,
\q You do tings fo dem so dey yell plenny
\q2 Cuz dey stay good inside.
\b
\q
\v 9 You no foget fo do good tings fo da land.
\q2 You give da land eryting he need.
\q2 You make da dirt come plenny rich.
\q God, you get plenny watta ditch, full a watta.
\q2 Az how you give da peopo plenny wheat fo cut,
\q2 Cuz az how you stay make da land ready fo plant.
\q
\v 10 Ery place da farma guys plow,
\q2 You make da land drink plenny watta
\q2 Till da clods come sof.
\q You sen da rain showas fo make um come sof.
\q2 You make eryting come good fo da land,
\q2 So eryting stay grow.
\q
\v 11 You make da bestes time in da year
\q2 Wen you give all kine good tings to us fo eat,
\q2 Jalike you put one nice lei on top oua head!
\q Ery place you go,
\q2 Get ony da bestes kine stuff all ova dea.
\q
\v 12 Da nice places inside da boonies get plenny watta.
\q2 Da hills, dey look jalike dey feel good inside.
\q
\v 13 Da places wea da sheeps eat grass,
\q2 Look nice cuz dey get plenny sheeps all ova.
\q Da valleys all cova ova wit wheat,
\q2 Jalike dey yelling cuz dey stay good inside,
\q2 Even jalike dey singing.
\c 66
\s1 Mahalo, God
\d One Song Fo God, fo da music leada guy.
\q
\v 1 Yell to God, erybody all ova da world,
\q2
\v 2 Sing fo tell God he pono, an he da bestes!
\q2 Tell um you stay good inside cuz a dat!
\q
\v 3 Tell God: “Scary, da awesome tings you do!
\q2 Cuz you get supa plenny powa,
\q Even da peopo dat stay agains you
\q2 Gotta tell dat you da greates,
\q2 No matta dey no like talk lidat!
\q
\v 4 Peopo all ova da world go down in front you
\q2 Fo show you love an respeck!
\q2 Dey sing bout you
\q2 Cuz dey know wat kine god you.”
\qr (Time out fo da music.)
\b
\q
\v 5 Come ova hea! Look, da tings God do!
\q2 Scary, da kine stuff he do!
\q
\v 6 \x - \xo 66:6 a: \xt Outa 14:21; \xt Josh 3:14-17\x*He wen make da bottom a da Red Sea come dry land,
\q2 So da peopo can walk to da odda side.
\q2 Dass da place wea da peopo come real good inside cuz a him!
\q
\v 7 God da One get da right fo stay in charge all da time, cuz he strong.
\q2 All da time he stay eye up da diffren nations.
\q Da nations dat like go agains him,
\q2 No good dey tink dey mo big den him.
\qr (Time out fo da music.)
\b
\q
\v 8 All you diffren peopos,
\q2 Good, you tell oua God,
\q2 “Mahalo plenny fo da good tings you do fo us!”
\q Good, God hear you guys
\q2 Tell him, dat he da bestes!
\q
\v 9 Cuz God, he da One dat make shua us guys stay alive,
\q2 He no let us fall down an mahke.
\b
\q
\v 10 God, I talk lidis, cuz you wen tes us guys,
\q2 Jalike wen peopo melt silva fo make shua no mo junks inside.
\q
\v 11 Jalike you wen catch us inside one trap
\q2 An den make carry us heavy kine stuff,
\q
\v 12 Jalike you wen make army guys ride horse ova oua heads,
\q2 An jalike us guys wen go thru fires an floods.
\q But now, you wen get us outa dat
\q2 An give us eryting us guys need.
\b
\q
\v 13 I goin come yoa Temple
\q2 Wit animals fo make burn up kine sacrifice.
\q2 Eryting I wen promise fo do fo you, I goin do um.
\q
\v 14 I wen make plenny promise lidat
\q2 Da time I wen get in big trouble.
\q
\v 15 An now, I goin bring you da animals I wen feed fo make um fat,
\q2 Sheeps, an cows, an goats.
\q I goin kill um fo make sacrifice fo you,
\q2 An burn um up, so smell good fo you.
\qr (Time out fo da music.)
\b
\q
\v 16 All you peopo dat feel sked an shaking in front God,
\q2 Come ova hea an lissen up!
\q2 I goin tell da story, bout eryting God wen do fo me.
\q
\v 17 I wen yell to him fo help me,
\q2 An I wen tell erybody dat he da mos importan one.
\q
\v 18 Even if I wen like do someting ony litto bit bad,
\q2 My Boss no goin lissen to me.
\q
\v 19 But fo shua,
\q2 Wen I pray, he lissen.
\b
\q
\v 20 I like tell God “Mahalo!” cuz he wen do good tings fo me.
\q2 He neva make deaf ear wen I pray,
\q2 He erytime stay tight wit me cuz I his guy.
\c 67
\s1 One Song Fo Tell God “Mahalo!”
\r (Jesus Guys 28:28)
\d Fo da main music guy, one song fo sing wit string kine instrument.
\q
\v 1 Eh God! I like fo you ack real good to us guys,
\q2 An do good tings fo us guys,
\q2 An smile an show you stay good inside cuz a us.
\qr (Time out fo da music.)
\q
\v 2 Wen you do dat,
\q2 Peopo all ova da world goin find out da way you do tings,
\q2 An all da nations goin know dat you get um outa trouble.
\q
\v 3 God, I like fo diffren peopos tell dat dey yoa peopo,
\q2 All da diffren peopos.
\b
\q
\v 4 I like fo da diffren peopos stay real good inside
\q2 An sing cuz dey feel good inside bout you,
\q Cuz wen you judge da diffren peopos,
\q2 You no make diffren kine to diffren peopo.
\q2 Dass how you show da nations all ova da world how fo live.
\qr (Time out fo da music.)
\q
\v 5 God, I like fo diffren peopos tell dat dey yoa peopo,
\q2 All da diffren peopos.
\q
\v 6 Da land stay give us guys da tings dat grow dea.
\q2 Da God we pray to stay do good tings fo us.
\q
\v 7 I like fo God stay do good tings fo us.
\q2 In da mos far parts a da world,
\q2 I like fo peopo feel sked an shaking wen in front him!
\c 68
\s1 God, Da Winna
\r (Efesus 4:8)
\d Fo da main music guy sing um. One King David kine Song Fo God.
\q
\v 1 I like fo God make ready fo fight.
\q2 I like fo da peopo dat stay agains him run away all ova da place.
\q2 I like fo da ones dat hate him run away from in front him.
\q
\v 2 I like fo God make da peopo dat do bad tings run away,
\q2 Jalike da wind make da smoke go way,
\q2 Jalike da wax melt in front one fire!
\q I like fo da peopo dat do bad tings
\q2 Come all wipe out wen dey stand in front God!
\q
\v 3 But fo da peopo dat stay do wass right,
\q2 I like fo dem come real good inside
\q An feel good wen dey come in front God!
\q2 I like fo dem amp out cuz dey stay good inside!
\b
\q
\v 4 Sing fo God!
\q2 Sing bout how him da bestes,
\q2 Sing bout wat kine god him!
\q Tell he da mos importan one,
\q2 Da One dat ride on top da clouds,
\q He get da name “Yah!”
\q2 Dance an sing in front him!
\b
\q
\v 5 God live inside da place dat stay spesho fo him.
\q2 He jalike one fadda guy fo da kids dat no mo fadda.
\q2 An jalike one judge dat take kea da widows.
\q
\v 6 God da one dat give one ohana
\q2 To da peopo dat no mo ohana.
\q Wen he let da prisona guys go outa jail,
\q2 He make shua dey come out solid.
\q Ony da peopo dat go agains God goin live
\q2 Inside one hot an dry land wea no mo notting.
\b
\q
\v 7 Eh God! Dat time wen you wen go out in front yoa peopo
\q2 An march thru da boonies,
\qr (Time out fo da music)
\q
\v 8 \x - \xo 68:8: \xt Outa 19:18\x*Da groun wen shake an wen rain
\q2 Cuz you was dea, da God dat stay on top Mount Sinai,
\q2 Da God dat da Israel peopo pray to.
\q
\v 9 God, you wen dump plenny rain on top da land,
\q2 Cuz you like give rain, no matta you no need do dat.
\q No matta da land you own stay poho dat time,
\q2 You fix um.
\q
\v 10 Yoa peopo live ova dea.
\q2 God, you good, an az why you make shua
\q2 Dat da peopo dat no mo notting get wat dey need.
\b
\q
\v 11 Wen da Boss talk,
\q2 Get choke plenny messenja wahines, jalike one army,
\q Dat go out fo tell da good kine stuff to peopo.
\q2 Dey tell:
\q
\v 12 “All da king guys an dea armies, dey run away!
\q2 Da wahines dat stay home,
\q2 Dey half half all da stuffs dea guys take away from da kings --
\q
\v 13 Even da ones dat stay wit dea sheeps an no fight,
\q2 Even dem get stuff like doves wit dea wings all cova ova wit silva an pure gold.”
\q
\v 14 Dass wat wen happen, da time Da God Dat Get All Da Powa
\q2 Wen make all da kings run away.
\q Dat time, get stuff all ova da groun,
\q2 Jalike wen snow come down on top da Black Mountain.
\b
\q
\v 15 Eh! All you peopos dat pray on top da awesome mountains Bashan side,
\q2 Ova dea wea get all kine palis inside Bashan,
\q
\v 16 Wen you guys look from yoa mountains dat get all kine palis,
\q2 How come you guys come jealous wen you look da small kine mountain
\q Dat God wen like fo be his place fo stay,
\q2 Da place Da One In Charge wen pick fo stay dea foevas?
\b
\q
\v 17 God wen come wit awesome war wagons,
\q2 Ten tousan, an den ten tousan moa.
\q My Boss wen come from Mount Sinai wit all dem
\q2 To da place dat stay spesho fo him.
\q
\v 18 \x - \xo 68:18: \xt Efe 4:8\x*You wen go up to da mos high place.
\q2 You wen capcha plenny prisonas.
\q You wen take da presents peopo bring you,
\q2 Even da peopo dat no like fo Yah live dea,
\q2 Dass God, Da One In Charge!
\q
\v 19 We like tell dat my Boss stay do good tings fo us guys.
\q2 Ery day, he help us live.
\q2 God, he da One dat stay get us guys outa trouble.
\qr (Time out fo da music.)
\q
\v 20 Oua God, he da kine God dat do plenny fo get us guys outa trouble!
\q2 He Da One In Charge a me. He do tings so us guys no mahke!
\b
\q
\v 21 Fo shua, da peopo dat stay agains God,
\q2 He goin bus dea head.
\q He goin smash dea skull an long hair
\q2 Fo da ones dat still stay do da tings dat make dem shame.
\q
\v 22 My Boss tell dis:
\q2 “I goin bring back da guys dat stay agains me from Bashan,
\q2 An from da bottom a da ocean.
\q
\v 23 Cuz a dat, you my peopo goin get yoa feets wet
\q2 Wit da blood from da ones dat stay agains you,
\q2 An yoa dogs goin lick up da blood from dea bodies.”
\q
\v 24 Eh God, peopo goin see yoa parades.
\q2 Az wen da God dass my King go
\q2 Inside da place dat stay spesho fo him.
\q
\v 25 Da singa guys go inside firs, den da music guys,
\q2 An girls playing da tambourine.
\q
\v 26 Dis how dey goin sing:
\q2 “Bring erybody togedda
\q2 Fo tell dat God do good tings fo us!
\q Eh you guys! Tell good tings bout Da One In Charge,
\q2 All you peopo dat get blood line from yoa ancesta guy Israel!”
\q
\v 27 Den, da peopo from da mos small ohana come, dass da Benjamin ohana.
\q2 An afta, big stack leada guys from da Judah ohana,
\q2 An da leadas from da Zebulun an Naftali ohanas too.
\b
\q
\v 28 Yoa God wen tell you guys, you gotta make strong.
\q2 Eh God, show how strong you stay,
\q2 Jalike you wen show us guys befo time!
\q
\v 29 Cuz you wen put yoa Temple inside Jerusalem town,
\q2 Plenny kings bring presents dea fo you.
\q
\v 30 Tell yoa army guys fo yell an attack
\q2 Da odda nations dat no do wass right.
\q Dey put presha on da odda peopos fo get money from dem.
\q2 Dey ack jalike da wild animals dat live by da riva wea da tall reeds grow.
\q Dey jalike one bunch bull kine cows
\q2 Dat stay walk all ova da young calfs.
\q But God, make dem guys dat ony like beef,
\q2 Run away from you all ova da place.
\q
\v 31 Peopo goin bring wit bronze kine metal stuff from Egypt.
\q2 Da Sudan peopo goin come by God wit presents inside dea hands.
\b
\q
\v 32 Sing fo God, ery place inside da world dat get one king!
\q2 Make songs fo my Boss!
\qr (Time out fo da music.)
\b
\q
\v 33 Lissen to da One dat stay ride inside da sky
\q2 From da time he make da world till now!
\q2 Get powa, his voice!
\q
\v 34 Tell erybody, dat God get plenny powa.
\q2 He da awesome one dat stay da king fo da Israel peopo.
\q2 Even up dea inside da clouds, he get powa!
\q
\v 35 God, you scary awesome
\q2 Wen you stay inside da place dass spesho fo you!
\q Da God fo us Israel peopo,
\q2 He give powa to his peopo, an make us strong!
\b
\q I like erybody tell da good tings God wen do!
\c 69
\s1 God, Help Me!
\r (Matthew 27:48; Mark 15:36; John 2:17; 15:25; 19:28-29; Jesus Guys 1:20; Rome 11:9-10; 15:3)
\d One King David kine Song Fo God, fo da main music guy sing um wit da tune “Lily Flowas.”
\q
\v 1 Eh God! Get me outa trouble!
\q2 Jalike da flood watta come up to my neck awready!
\q
\v 2 Jalike I go deep down inside da mud
\q2 An no mo place fo me stand up down dea!
\q Jalike I stay inside one stream full a watta
\q2 An da watta go up mo deep den my head!
\q
\v 3 I yell to you so plenny fo you help me, dat I stay tired!
\q2 Az why my throat feel jalike stay burn, an my eyes come weak.
\q2 You my God, I stay wait fo you fo do someting.
\q
\v 4 \x - \xo 69:4: \xt Songs 35:19; John 15:25\x*Da peopo dat stay hate me,
\q2 An I neva do notting fo make dem hate me,
\q2 Get mo plenny a dem, den I get hairs on top my head!
\q Get choke plenny peopo
\q2 Dat like kill me fo make me shut up all da time!
\q Dey stay agains me,
\q2 But dey ony bulai bout me.
\q Dey talk like I gotta pay back someting
\q2 Dat I neva take away from nobody!
\q
\v 5 Eh God! You know awready, all da real stupid kine tings I wen do.
\q2 I no can hide from you, da tings I wen do dat I get da blame fo.
\b
\q
\v 6 You my Boss, da God Ova All Da Armies.
\q2 No let da peopo dat trus you come shame cuz a me!
\q You da God dat da Israel peopo pray to.
\q2 No let da peopo dat trus you, lose face cuz a me!
\q
\v 7 Cuz I yoa guy, plenny peopo talk stink bout me,
\q2 An I suffa plenny.
\q Dey make me shame,
\q2 So I no can face da peopo.
\q
\v 8 I no can even talk to my ohana peopo,
\q2 An my mudda odda kids ack jalike I not from hea.
\b
\q
\v 9 \x - \xo 69:9 a: \xt John 2:17; \xt Rome 15:3\x*Cuz I go fo broke
\q2 Wen I tink bout yoa Temple,
\q2 Az why wen peopo like talk stink bout you,
\q2 Dey talk stink bout me firs.
\q
\v 10 Da time I wen come plenny sore inside an cry plenny
\q2 An no eat so can pray,
\q2 Dey even wen talk stink bout me cuz a dat!
\q
\v 11 Da time I wen wear burmbag kine clothes fo show I stay sore inside,
\q2 Dem guys, dey make fun a me.
\q
\v 12 Da guys dat hang out by da town gate,
\q2 Dey talk any kine bout me.
\q2 Da piloot guys even make songs bout me.
\b
\q
\v 13 But me, I stay pray to you, Da One In Charge.
\q2 Wen da right time come, God, do wat I aks you fo do,
\q Cuz you stay tight wit yoa peopo big time,
\q2 An I can trus you fo get me outa trouble!
\q
\v 14 Get me outa hea,
\q2 Cuz jalike I go down inside da sticky mud.
\q Get me outa trouble from da peopo dat hate me,
\q2 Cuz jalike I stay inside da deep watta.
\q
\v 15 No let da flash flood carry me away,
\q2 No let da deep watta pull me down inside,
\q2 No let da Deep Dark Hole cova me.
\b
\q
\v 16 Eh! You Da One In Charge! Do someting fo help me,
\q2 Cuz az good, how you stay tight wit yoa peopo.
\q Turn aroun an look at me,
\q2 Cuz you get plenny pity fo do stuff fo me.
\q
\v 17 No turn da odda way an hide so I no can talk to you,
\q2 Eh! Dis me, yoa worka guy!
\q I stressing out,
\q2 So do someting fas!
\q
\v 18 Come nea me,
\q2 Get me outa trouble,
\q Do wat you gotta do fo save me,
\q2 Cuz get peopo dat stay agains me.
\q
\v 19 You know awready how all da peopo dat stay agains me,
\q2 Talk stink bout me
\q2 An make me shame an make any kine to me.
\q
\v 20 Da way dem guys talk stink bout me,
\q2 Dey make my heart come sick.
\q I look fo somebody dat can take away da sick,
\q2 But no mo nobody can do dat.
\q
\v 21 \x - \xo 69:21: \xt Matt 27:48; Mark 15:36; Luke 23:26; John 19:28,29\x*Fo food, dey give me poison dat taste bad,
\q2 Wen I stay thirsty, dey make me drink vinega.
\b
\q
\v 22 \x - \xo 69:22: \xt Rome 11:9,10\x*Wen dey make dea dinnas by da Temple,
\q2 I like dem guys come wipe out cuz a dat.
\q Wen dey tink eryting stay okay fo dem an dea frenz,
\q2 I like dem fall inside one trap.
\q
\v 23 Make dea eyes come blind so dey no can see notting.
\q2 Make dea body come all weak an shaking.
\q
\v 24 Get mad an punish um plenny!
\q2 No let um run away cuz you stay huhu wit dem!
\q
\v 25 \x - \xo 69:25: \xt JGuys 1:20\x*I like da place dey make camp, come all bus up.
\q2 I like dea house, come so no mo nobody live dea.
\q
\v 26 Cuz wen you punish somebody, dey go afta um too,
\q2 An wen you stab somebody, dey tell erybody how much you hurt dem.
\q
\v 27 Keep track a ery crime dey do.
\q2 Wen you tell wass right an wass wrong, no let um go.
\q
\v 28 \x - \xo 69:28: \xt Outa 32:32; JShow 3:5; 13:8; 17:8\x*Wipe out dea name from da Book Dat Tell Who Get Life.
\q2 No write um wit da peopo dat stay do wass right.
\q
\v 29 But me, I stay suffa, an I hurt.
\q2 Eh God, get me outa trouble
\q2 So notting bad happen to me.
\b
\q
\v 30 I goin sing, fo tell dat God, he da greates,
\q2 Cuz I know wat kine god him.
\q I goin tell erybody dat God, he big,
\q2 An dat I like tell him “Mahalo plenny!”
\q
\v 31 Wen I do dat, Da One In Charge goin tell,
\q2 Mo betta sing an talk lidat,
\q2 Den bring one big boy kine cow fo make sacrifice.
\q
\v 32 Da peopo dat stay suffa, goin see wass happening,
\q2 An dey goin stay good inside cuz a dat!
\q All you peopo dat like find God,
\q2 You goin get one good life cuz a dat!
\q
\v 33 Cuz Da One In Charge, he da kine God stay lissen to da peopo dat no mo notting.
\q2 Even wen his peopo stay prisonas, he no make to dem jalike dey junk.
\q
\v 34 I like fo eryting dat move inside da sky tell dat God da greates,
\q2 An da peopo all ova da earth tell dat he da greates,
\q2 Same ting fo da ocean, an eryting dat move aroun inside dea.
\q
\v 35 Cuz God goin get da Jerusalem an Mount Zion peopo outa trouble.
\q2 He goin build da towns all ova Judah one mo time.
\q Dose peopo goin live dea,
\q2 An dea towns goin stay dea property.
\q
\v 36 Da peopo dat get ancesta guys dat work fo God,
\q2 Dey goin own da land.
\q Da ones dat get love an aloha fo God
\q2 Cuz dey know wat kine god him,
\q2 Dey goin make dea house dea.
\c 70
\d Fo da music leada guy. One King David kine song, fo make sacrifice so dat God no foget him.
\s1 Pray To Da One In Charge “Help Me!”
\q
\v 1 Eh God! Get me outa trouble!
\q2 Eh! You Da One In Charge! Help me right now!
\q
\v 2 Fo da peopo dat like kill me,
\q2 I like dem ony get shame.
\q Da ones dat feel good inside wen bad stuff happen to me,
\q2 I like God make dem turn aroun an run away,
\q2 An lose face.
\q
\v 3 Da ones dat tell me “Ahana kokolele!”
\q2 I like dey get shame to da max!
\b
\q
\v 4 All da peopo dat like know you fo real kine,
\q2 I like fo dem stay real good inside,
\q2 An dance an sing!
\q Da ones dat get love an aloha fo you
\q2 Cuz you get um outa trouble,
\q I like fo dem tell all da time,
\q2 “God, he da greates!”
\q
\v 5 But me, pooa ting, I no mo notting!
\q2 I ony get hard time.
\q Eh God! Do someting fo me, right now!
\q2 Cuz you da one dat help me,
\q2 An make shua I get outa trouble.
\q You, you Da One In Charge!
\q2 No make me wait long time, you know!
\c 71
\s1 One Ol Guy Aks God Fo Help Him
\s2 I Trus You
\q
\v 1 Eh! You Da One In Charge! You da one take kea me
\q2 So dat I no get hurt.
\q2 No let nobody make me come shame, eva!
\q
\v 2 You do da right ting erytime,
\q2 So get me outa trouble
\q2 An no let notting bad happen to me.
\q Lissen good to wat I goin tell you
\q2 An get me outa trouble.
\q
\v 3 Be dea fo me, jalike one big rock
\q2 Wea I can hide erytime.
\q You tell dat you goin get me outa trouble.
\q2 You, you stay strong jalike one big rock,
\q Jalike one place inside da mountains
\q2 Wea nobody can come afta me.
\q
\v 4 You da God I pray to,
\q2 So get me outa trouble
\q2 From da peopo dat do bad kine stuff.
\q No let da peopo dat no do wass right
\q2 An put presha on me, catch me.
\q
\v 5 You my boss, an I stay shua
\q2 Dat you goin do good tings fo me bumbye.
\q Eh! You Da One In Charge! From da time I was one young guy,
\q2 I stay trus you.
\q
\v 6 Was you dat take kea me even befo I born,
\q2 You da one we born me outa my mudda.
\q2 You da one I tell good tings bout, all da time.
\s2 Get Peopo Dat Stay Agains Me
\q
\v 7 Plenny peopo watch me,
\q2 So dey can do wat I do.
\q2 Cuz you strong, an you no let nobody hurt me.
\q
\v 8 Da ony ting I talk bout, is dat you da greates!
\q2 All day, I talk bout how awesome you stay.
\q
\v 9 An now, I ol. No throw me out!
\q2 No dump me jus cuz I no stay strong no moa.
\q
\v 10 Cuz now, da peopo dat stay agains me,
\q2 Dey talk any kine bout me.
\q Da peopo dat stay wait so dey can kill me,
\q2 Dey make plan wit each odda.
\q
\v 11 Dey tell, “God dump him awready,
\q2 An no mo nobody can get him outa dis!
\q2 So go afta him an catch him!”
\s2 Help Me
\q
\v 12 Eh God! No stay far from me!
\q2 My God! Do someting fo help me, right now!
\q
\v 13 Da ones dat come agains me fo kill me,
\q2 I like fo dem come plenny shame an come wipe out.
\q Da ones dat stay look fo how dey goin hurt me,
\q2 I like fo peopo tell dem az no good wat dey do,
\q2 An I like fo nobody get respeck fo dem.
\s2 I Goin Tell Good Tings Bout You
\q
\v 14 But fo me, all da time I stay shua you goin do good tings fo me.
\q2 I goin tell peopo dat you da greates, mo an moa.
\q
\v 15 I goin tell da story, bout how you stay do da right ting erytime.
\q2 I goin talk all day bout how you get peopo outa trouble,
\q2 No matta I ony know litto bit wat you do!
\q
\v 16 I goin tell
\q2 Bout da awesome tings Da One In Charge a me stay do.
\q I goin rememba how you stay do da right ting erytime,
\q2 I goin talk ony bout you.
\s2 I Stay Shua You Goin Take Kea Me
\q
\v 17 God, from da time I was one young guy,
\q2 You stay teach me,
\q2 An now, I goin tell erybody bout da awesome tings you do!
\q
\v 18 No matta I ol awready an get gray hair,
\q2 God, no dump me,
\q Till I pau tell da kids how strong you stay,
\q2 An tell all da ones dat goin born afta dem,
\q2 Wat kine powa you get.
\b
\q
\v 19 Eh God, you do wass right erytime,
\q2 An erybody know dat, from hea inside da world
\q2 To up dea inside da sky!
\q You wen do big tings, God.
\q2 No mo nobody stay jalike you!
\q
\v 20 No matta you wen make me go thru plenny bad kine trouble,
\q2 You goin make me come back alive.
\q You goin bring me back up
\q2 No matta I stay almos inside da grave.
\q
\v 21 You goin make me come
\q2 One mo importan guy den befo time.
\q2 You goin make me stay good inside, one mo time.
\b
\q
\v 22 I goin tell erybody dat I yoa guy,
\q2 An sing bout you, my God, wit da ten string harp,
\q2 Bout how I can trus you fo do wat you tell.
\q I goin sing fo you with da small harp too,
\q2 Cuz you da God Dat Stay Good An Spesho,
\q2 Da One us Israel peopo stay pray to.
\q
\v 23 Wen I sing fo you,
\q2 I goin yell cuz I stay so good inside.
\q I goin sing wit eryting inside me,
\q2 Cuz you wen pay da price fo get me outa trouble.
\q
\v 24 All day, I goin talk plenny bout how you do da right ting erytime.
\q2 Cuz da peopo dat wen look fo me fo do bad tings to me,
\q2 Dey shame now, an lose face!
\c 72
\s1 Song Fo Da New King
\d Fo King Solomon.
\s2 Pray Fo Da King
\q
\v 1 Eh God! Teach da new king fo know wass right an wass wrong,
\q2 Jalike you know um,
\q An help him do da right ting erytime jalike you do um,
\q2 Dis fo da new king, dat wen born from da ol king.
\q
\v 2 Weneva he judge yoa peopo, God,
\q2 Let him judge um da right way.
\q Even wen he judge yoa pooa ting guys,
\q2 Let him make eryting come right fo dem.
\q
\v 3 I like da peopo stay do wass right,
\q2 Cuz den, da up country land goin give enuff food
\q2 Fo make eryting okay fo dem,
\q2 An da hill land goin give um plenny too.
\q
\v 4 Wen da king judge his peopo,
\q2 I like fo him make shua
\q2 Fo help da pooa ting guys.
\q An fo da ohanas dat need plenny,
\q2 I like fo da king get um outa trouble
\q2 An poun da ones dat like take away dea rights.
\b
\q
\v 5 God, I like fo yoa peopo show you choke respeck all da time,
\q2 All da time da sun an da moon stay shine,
\q2 Fo dem, dea kids, an dea grankids, all da time.
\q
\v 6 I like fo da king make good tings happen fo da peopo,
\q2 Jalike da rain dat come down right afta dey cut da grass,
\q2 An jalike da passing showas dat make da groun get plenny watta.
\q
\v 7 All da time da king stay alive,
\q2 I like fo erybody stay do wass right.
\q I like fo eryting go good fo erybody
\q2 Foeva, till da moon pau shine.
\s2 King Fo Da Whole World
\q
\v 8 \x - \xo 72:8: \xt Zek 9:10\x*I like fo da king stay in charge
\q2 From one ocean to da odda ocean,
\q2 From da Eufrates Riva to da mos far place inside da world!
\q
\v 9 I like fo da peopo dat live wea no mo watta
\q2 Go down on top dea knees in front him.
\q2 I like fo da ones dat stay agains him eat dirt!
\q
\v 10 I like fo da king guys from Spain an all da islands
\q2 Come back to oua king fo give um gifs.
\q I like fo da king guys from Yemen an Ethiopia
\q2 Bring wat dey owe fo show he da boss fo dem.
\q
\v 11 I like fo all da king guys go down in front him.
\q2 I like fo all da nations stay his worka guys.
\s2 Da King Help Da Peopo Dat No Mo Notting
\q
\v 12 Dis why da peopo dat need plenny,
\q2 An da ones dat no mo nobody fo help dem,
\q Wen dey yell fo help to dis king,
\q2 He goin get um outa trouble!
\q
\v 13 Da king, he no goin hurt da peopo dat no can do notting
\q2 An dat need plenny.
\q2 He goin keep dem alive an get um outa trouble.
\q
\v 14 Wen odda peopo make any kine to da pooa peopo
\q2 An bus um up,
\q2 Dis king goin pay da price fo make shua dey stay alive.
\q An if somebody make dem bleed an mahke,
\q2 Az real heavy fo da king, cuz he know how spesho dem.
\s2 Pray Dat Eryting Come Out Good Fo Da King
\q
\v 15 Da king, I like fo him live long time!
\q2 I like fo peopo give him gold from Yemen.
\q I like fo peopo pray fo him all da time
\q2 An aks God all day fo do good tings fo him.
\q
\v 16 I like fo da land grow plenny food fo cut,
\q2 Dat grow food all da way to da mountain tops!
\q2 I like da land get plenny fruits, jalike Lebanon!
\q I like fo eryting go good fo da peopo inside da towns.
\q2 I like fo da peopo come
\q2 Jalike wen da grass get flowas all ova da country side!
\q
\v 17 I like fo peopo no foget wat kine king him,
\q2 Foeva, all da time da sun stay shine.
\q I like fo all da nations tell,
\q2 “God do good tings fo us, cuz a dis king an his ohana!”
\q2 An dey tell, “Dis king, fo shua he stay good inside!”
\s1 Book Numba Two Pau
\q
\v 18 I like erybody tell good tings bout God, Da One In Charge,
\q2 Da God fo us Israel peopo!
\q2 He da ony god dat do stuff dass awesome fo real kine!
\q
\v 19 I like fo erybody tell good tings bout him all da time,
\q2 Cuz dey know how awesome him!
\q I like fo erybody all ova da world
\q2 Know how awesome he stay!
\q2 Dass it! Pau.
\s1 Book Numba Two Pau
\q
\v 20 Dass da las prayer from Jesse boy King David.
\c 73
\ms1 Book Numba Three
\mr (Songs 73—89)
\s1 God Do Da Right Ting
\d One Asaf kine Song fo God.
\q
\v 1 Fo shua, God do good tings fo da Israel peopo,
\q2 Fo da ones dat stay clean inside.
\b
\q
\v 2 Me, I wen almos miss out,
\q2 Jalike I almos fall ova one cliff,
\q2 Jalike my feets almos slip so I fall down.
\q
\v 3 I wen see da peopo dat tink dey no need lissen to God,
\q2 An I wen tink, “I like be jalike dem guys!”
\q I wen see da peopo dat do bad tings,
\q2 An eryting stay good fo dem.
\q2 Dass wat wen throw me off.
\q
\v 4 Da bad guys, no bodda dem dat dey goin mahke.
\q2 Dey get plenny fo eat.
\q
\v 5 Odda peopo, dey get plenny problem, but not da bad guys.
\q2 Dey no suffa jalike all da odda peopo.
\b
\q
\v 6 Az why da bad peopo ack high makamaka, cuz dey proud.
\q2 Dey ack like dey like bus up peopo.
\q
\v 7 Dea heart all jam up, so dey no mo pity fo nobody.
\q2 Dey ony tink fo do bad kine stuffs.
\q
\v 8 Dey make fun a da odda peopo, an make plan fo do bad tings.
\q2 Dey ack high makamaka, an make plan fo put presha on peopo.
\q
\v 9 Dey even talk stink bout God in da sky
\q2 An talk junk kine bout eryting dat get all ova da world.
\q
\v 10 Dass why God peopo bag out from God, fo lissen to dem,
\q2 Dey God peopo, but dey like hear eryting da bad guys tell,
\q2 Jalike dey tanking watta.
\q
\v 11 Da bad peopo talk lidis:
\q2 “Eh, how God goin find out wat we doing? No can!
\q Dis God Dass Mo Importan Den All Da Odda Gods,
\q2 You tink he know wass happening, o wat? Nah!”
\q
\v 12 Dass how da peopo dat do bad kine stuff stay.
\q2 No mo notting bodda dem any time.
\q2 Dey stay make mo an mo plenny money.
\b
\q
\v 13 Dis how I tink befo time:
\q2 “Ony wase time fo me make my heart clean inside!
\q2 Ony wase time I no do bad kine stuff!
\q
\v 14 Cuz all da time, I feel presha out.
\q2 Ery morning, God punish me some moa!”
\b
\q
\v 15 But, good I wen make shua dat I no talk lidat to nobody.
\q2 Cuz if I wen talk lidat, garans I wen come one backstabba fo yoa peopo, God.
\q
\v 16 Dass why I wen try hard fo undastan
\q2 How come eryting come good fo da bad guys.
\q2 An I wen tink, no good fo even try undastan.
\q
\v 17 But den, one time, I wen go inside
\q2 Da place dat stay spesho fo you, God!
\q2 Inside dea, I wen start fo undastan
\q2 Wat goin happen to da bad guys bumbye!
\b
\q
\v 18 Eh God! You put dem wea dey goin slide down
\q2 An fall down one cliff.
\q You make dem wipe out
\q2 Cuz dey donno wea dey going.
\q
\v 19 Real fas, God scare dem real plenny
\q2 An wase um!
\q2 Dey come horraz
\q2 An dat scare odda peopo too!
\q
\v 20 You, you my Boss! You know da bad peopo, dey notting,
\q2 Jalike one guy dream an wake up
\q An tell, “Dass was ony one bad dream!
\q2 No need tink bout um no moa!”
\b
\q
\v 21 Me, I wen come real sore inside,
\q2 Jalike somebody wen stab my heart.
\q
\v 22 I was stay tink stupid kine!
\q2 Eh God, gotta be you was tinking
\q2 Dat I jalike one lolo animal.
\b
\q
\v 23 But eh Da One In Charge! Still yet, I stay tight wit you,
\q2 Jalike you stay hold my right hand.
\q
\v 24 You stay teach me wass good fo do,
\q2 Fo show me wea fo go.
\q2 Bumbye you goin make me come awesome.
\b
\q
\v 25 Eh God! You da ony one fo me, up dea inside da sky!
\q2 An I no need notting inside dis world, cuz I get you!
\q
\v 26 No matta my body an my heart come litto mo poho,
\q2 You make me stay strong inside, jalike one rock.
\q An da one ting I get fo shua,
\q2 Is you, God, foeva.
\b
\q
\v 27 I know dis:
\q2 Da peopo dat no stay nea you, dey goin come wipe out.
\q2 Da peopo dat like fool aroun wit odda gods, you goin wipe dem out.
\q
\v 28 Fo me, da bestes ting is dis:
\q2 Fo me stay tight wit you, God.
\q I wen make you my boss.
\q2 Eh! Da One In Charge, I go to you fo you proteck me!
\q I goin tell erybody
\q2 Bout all da awesome tings you stay do!
\c 74
\s1 Da Temple All Bus Up
\d One Asaf kine poem.
\q
\v 1 Eh God! How come you wen dump us guys?
\q2 Goin be lidat all da time, o wat?
\q You stay real huhu wit us guys,
\q2 Jalike smoke come outa yoa nose!
\q An us, jalike da sheeps dat live on top yoa land
\q2 An you jalike da sheep guy dat take kea us!
\q
\v 2 No foget da peopo dat stay come togedda fo pray to you,
\q2 Da ones dat long time befo time you wen buy
\q2 Fo be one peopo dat stay tight wit you.
\q No foget Mount Zion, wea get
\q2 Da Temple wea you stay.
\q
\v 3 Go up to da place dat stay bus up all da time.
\q2 Da army guys dat stay agains us
\q Wen make eryting come bad
\q2 Inside da Place Dat Stay Spesho Fo You!
\b
\q
\v 4 Da army guys dat go agains you
\q2 Wen go inside da place wea you meet wit yoa peopo.
\q2 Dey wen yell plenny cuz dey win.
\q Dey wen put dea marks all ova da place
\q2 So erybody know dey wen win.
\q
\v 5 Dey ack jalike guys dat carry dea axes
\q2 Fo cut down one bunch trees.
\q
\v 6 An den, same time, dey go smash da carve wood inside da Temple
\q2 Wit axe an crowbar.
\q
\v 7 Dey wen burn da place dat stay spesho fo you,
\q2 All da way to da groun.
\q Da place wea erybody know dat you live,
\q2 Dey wen make um so no can pray dea.
\q
\v 8 Dey wen tink, “Eh! We go bus up da Israel peopo!”
\q2 So den, dey wen burn up all da odda places too,
\q Wea peopo come togedda fo pray to God
\q2 All ova da land.
\q
\v 9 Us guys, no mo spesho mark fo show who us.
\q2 No mo nobody talk fo God no moa.
\q No mo nobody wit us know
\q2 Wen all dis trouble goin pau.
\q
\v 10 God, how long moa dey goin make us come shame,
\q2 Da guys dat stay fight wit us?
\q Da guys dat come agains us,
\q2 Dey goin talk stink bout you
\q2 Fo give you one bad name, o wat?
\q
\v 11 How come you no use yoa powa fo help us?
\q2 Take yoa hands outa yoa pocket,
\q2 An wipe out dem army guys!
\b
\q
\v 12 Still yet, from long time befo time,
\q2 You, God, stay da king fo me.
\q He do plenny inside da world
\q2 Fo get his peopo outa trouble.
\q
\v 13 \x - \xo 74:13: \xt Outa 14:21\x*Was you wen split da watta inside da sky
\q2 From da watta inside da ocean,
\q2 Cuz you strong!
\q Was you wen smash da heads a da sea monstas
\q2 On top da watta.
\q
\v 14 \x - \xo 74:14: \xt Job 41:1; Songs 104:26; Isa 27:1\x*Was you wen smash da heads
\q2 A da Leviatan sea monsta.
\q You wen give his body fo feed
\q2 To da wild animals dat live wea no mo peopo.
\q
\v 15 Was you wen open up da pukas fo watta come outa da groun
\q2 An split da valleys fo da streams.
\q Was you wen dry up da rivas
\q2 Dat get watta all da time.
\q
\v 16 You, da boss fo da day time,
\q2 An fo da nite time too.
\q Was you wen set up da sun
\q2 An da odda tings dat make light.
\q
\v 17 Was you wen make wea da land meet up to da watta.
\q2 An wen come hot an wen come cold,
\q2 You wen make dat too.
\b
\q
\v 18 Eh! You Da One In Charge! Rememba dis --
\q2 Da peopo dat stay agains you,
\q2 Dey like make you shame.
\q Da stupid peopo dat tink you not importan,
\q2 Dey talk stink bout who you.
\q
\v 19 No turn me ova to dem,
\q2 Dey jalike wild animals dat like kill one small dove.
\q Yoa peopo dat no mo notting,
\q2 No foget all da time, dea life too.
\b
\q
\v 20 Tink plenny bout da deal you wen make wit us guys.
\q2 Cuz all ova da land, get dark places
\q2 An plenny peopo hide dea, dat like bus up odda peopo.
\q
\v 21 Do someting, so da peopo dat get plenny presha
\q2 No goin come shame one mo time.
\q Do someting fo help da pooa peopo an da ones dat no mo notting,
\q2 So dat dey goin tell good tings bout you,
\q2 Cuz dey know wat kine god you.
\q
\v 22 Stand up an make shua erybody know
\q2 How come you doing wat you doing!
\q No foget how da stupid peopo
\q2 Talk all day fo try make you shame.
\b
\q
\v 23 No foget wat da peopo tell,
\q2 Da ones dat stay agains you,
\q An da big noise dat come out mo an mo all da time
\q2 From da ones dat like win ova you!
\c 75
\s1 Mahalo To God
\d Fo da main music guy. One Asaf kine song, wit da tune “No Wipe Um Out.”
\q
\v 1 Eh God, us guys tell erybody
\q2 Dat you da greates!
\q You da greates, cuz we know
\q2 You da kine God dat stay hea fo help us!
\q2 Erybody tell bout da awesome tings you wen do!
\p
\v 2 God tell:
\q “I goin pick da time fo judge da peopo,
\q2 I da one goin judge um strait.
\q
\v 3 Wen da world shake
\q2 An all da ones dat live dea no can stand up,
\q2 I da One make da foundation stay strong.
\qr (Time out fo da music.)
\b
\q
\v 4 “I tell da guys dat talk big bout demself, ‘No talk big!’
\q2 I tell da guys dat stay do bad kine stuff,
\q2 ‘No show off how strong you stay!
\q
\v 5 No go shake yoa fis at da sky
\q2 O make tantaran,
\q2 Jalike like you da ony one get da right fo talk!’”
\b
\q
\v 6 Cuz no mo nobody can help one guy come importan,
\q2 Nobody from da east side, o da west side, o from da boonies.
\q
\v 7 Ony God, he da One dat judge fo real kine.
\q2 He can make one guy come notting,
\q2 An he can make anodda guy come importan.
\q
\v 8 Wen Da One In Charge come huhu,
\q2 Jalike he holding one big wine cup
\q2 Full a strong kine wine mix wit spice wit bubble coming up.
\q He going make all da peopo inside dis world dat do bad kine stuff
\q2 Drink da whole ting, down to da junks in da bottom,
\q2 Fo punish dem!
\b
\q
\v 9 But me, dat make dis song,
\q2 I goin tell bout God all da time.
\q2 I goin sing to da God my ancesta guy Jacob wen pray to.
\b
\p
\v 10 God tell:
\q “Da peopo dat stay do bad kine stuff,
\q2 I goin take away all dea powa.
\q Da peopo dat stay do wass right,
\q2 I goin give dem plenny mo powa.”
\c 76
\s1 God Win
\d Fo da main music guy sing um wit string instruments. One Asaf kine song.
\q
\v 1 Inside da Judah land, God let peopo know him.
\q2 Inside da Israel land, dey know who him, dat he da greates.
\q
\v 2 Jerusalem, dass wea God stay,
\q2 Inside his Temple on top Mount Zion.
\q
\v 3 He broke da fire arrows dat come from da bow.
\q2 He broke shields an swords an all odda kine army stuff.
\qr (Time out fo da music.)
\b
\q
\v 4 God, you awesome, jalike da light.
\q2 You stay mo awesome den da big mountains wea da wild animals live.
\q
\v 5 Had hard head peopo dat come agains us,
\q2 But us guys wen take away all da tings dey get fo fight,
\q2 An now, dey look jalike dey sleeping --
\q2 But dey mahke fo real kine!
\q Not even one a dea strong army guys
\q2 Can use dea hands fo hurt us.
\q
\v 6 Wen you scold dem,
\q2 Da horses an da guys dat ride um fall down pass out,
\q2 Cuz you da same God oua ancesta Jacob wen pray to.
\b
\q
\v 7 But you, God, dey betta be sked a you!
\q2 No mo nobody can go agains you
\q2 Wen you had it wit wat dey doing!
\q
\v 8 From da sky, you wen tell, gotta punish dem.
\q2 All ova da world, peopo no say notting,
\q2 Cuz dey sked az why.
\q
\v 9 God, you da Judge,
\q2 An az was da time fo you
\q2 Fo punish da peopo dat need punish,
\q So you can get all da peopo in da world outa trouble
\q2 Dat get plenny presha.
\qr (Time out fo da music.)
\b
\q
\v 10 Wen peopo had it wit you,
\q2 Dat ony show dat you da bestes.
\q An if dey stay had it wit you still yet,
\q2 Az good, jalike you put on one lei.
\b
\q
\v 11 Do da tings fo da God you pray to Da One In Charge
\q2 Dat you guys wen make promise to him fo do.
\q All da nations dat stay aroun Jerusalem,
\q2 Bring presents fo da One dey gotta respeck.
\q
\v 12 He no let dea leada guys feel proud,
\q2 An he make king guys all ova da world stay sked a him.
\c 77
\s1 God Help Peopo Wen Dey Get Trouble
\d Fo Jedutun, da main music guy. One Asaf kine Song Fo God.
\q
\v 1 I stay yell to God cuz I stay sore inside!
\q2 I yell to him, fo him lissen to me.
\q
\v 2 Wen I get hard time,
\q2 I pray to my Boss fo show me wat I gotta do.
\q All nite, I put up my hands fo pray, an no come tired.
\q2 But inside, I no can res.
\q
\v 3 I tink bout God, an I moan.
\q2 I tink plenny bout stuff, an jalike I pass out inside.
\qr (Time out fo da music.)
\q
\v 4 You make my eyes stay open!
\q2 Plenny tings bodda me,
\q2 Az why I no can even talk!
\q
\v 5 I rememba how was befo time,
\q2 An I tink bout how was long time befo time.
\q
\v 6 I rememba how befo time I wen sing, nite time.
\q2 I tink plenny wit my head,
\q2 An inside, I aks myself wassup.
\q
\v 7 But now, I tell: “I donno bout my Boss.
\q2 Maybe he goin throw me out all da time!
\q2 O maybe he no goin like me bumbye!
\v 8 Maybe God no like stay tight wit his peopo no moa!
\q2 Maybe da ting he wen promise fo do,
\q2 He no goin do um now, o layta too!
\q
\v 9 Maybe God foget how fo give chance!
\q2 Maybe he stay huhu, an no show pity no moa!”
\qr (Time out fo da music.)
\q
\v 10 I tell dis too:
\q2 “Da ting dat bodda me da mostes, is dis:
\q Da God Dass Mo Importan Den All Da Odda Gods,
\q2 He use his powa now fo do diffren kine stuff den befo time.”
\b
\q
\v 11 But you know wat, Da One In Charge?
\q2 I goin rememba all da tings you wen do awready.
\q2 I goin tink bout da awesome kine stuff you wen do befo time.
\q
\v 12 All da tings you stay do, I goin tink bout um ova an ova,
\q2 An try fo tink wat kine work you stay do.
\q
\v 13 God, da way you do stuff, stay real good an spesho.
\q2 No mo anodda god dat stay big like you!
\q
\v 14 You, da God dat stay do awesome kine tings.
\q2 You make all da diffren peopos know,
\q2 How strong you!
\q
\v 15 You wen use yoa powa fo get yoa peopo outa trouble,
\q2 Da peopo dat get Jacob an Joseph fo dea ancestas.
\qr (Time out fo da music.)
\b
\q
\v 16 Eh God! Da ocean wen shake,
\q2 Jalike he see you an come sked.
\q All da way to da bottom a da ocean,
\q2 Jalike da watta ack sked.
\q
\v 17 Da clouds wen make plenny rain an thunda,
\q Da lightnings go all ova da place
\q2 Jalike you shooting arrows.
\q
\v 18 Yoa thunda wen make noise jalike da war wagon wheels.
\q2 Da lightning make light all ova da world.
\q2 Get big earthquake too.
\q
\v 19 Da way you wen go, was right thru da ocean.
\q2 Yoa road, wea get da big watta.
\q2 Nobody know az was yoa footprints.
\q
\v 20 You wen show yoa peopo wea fo go
\q2 Jalike one sheep guy.
\q2 You wen use Moses an Aaron fo do all dat.
\c 78
\s1 God An His Peopo
\d One Asaf kine song, fo teach.
\r (Matthew 13:35; John 6:31)
\s1 God An His Peopo
\q
\v 1 Eh my peopo! Lissen up! I goin teach you guys someting.
\q2 Lissen to eryting I goin tell.
\q
\v 2 \x - \xo 78:2: \xt Matt 13:35\x*I goin teach you guys importan kine stuff fo make you tink,
\q2 Fo make you guys undastan da local kine sayings from befo time,
\q2 Dat hard fo undastan.
\q2
\v 3 All us guys wen hear dis stuff awready,
\q2 We know bout um,
\q2 Cuz oua fadda guys wen tell us da stories.
\q
\v 4 Same ting fo us guys,
\q2 We no goin hide da teaching.
\q2 We goin let oua kids know bout um.
\q Cuz us guys gotta tell da ones dat goin born bumbye
\q2 How awesome Da One In Charge stay, an how strong him,
\q An tell bout all da tings dat stay hard fo do,
\q2 But he do um.
\q
\v 5 Da One In Charge, he wen do stuff fo make da Jacob ohana peopo no foget wat dey gotta do.
\q2 He wen give da Israel peopo
\q Da Rules dat he wen tell oua ancesta guys,
\q2 Fo make shua da peopo dat come from dem goin know all dis.
\q2
\v 6 He do all dis, so dat da peopo dat going come bumbye goin know
\q2 Even da ones dat not born yet,
\q Da ones dat come bumbye, dey goin stay ready
\q2 Fo tell dea kids da stories too.
\q
\v 7 Cuz a dat, dea kids goin trus God too,
\q2 An no foget da awesome tings God wen do.
\q2 Az how dey goin stick wit his Rules an do um.
\q
\v 8 God no like fo dem ack like dea ancesta guys,
\q2 Cuz da peopo from dat time, dey get hard head,
\q2 An neva like do wat God tell um.
\q2 Dose peopo, dey neva make dea own heart stay solid,
\q2 An da way dey stay inside, God no can trus um.
\b
\q
\v 9 Da peopo from dat time, da army guys from da Efraim ohana,
\q2 Dey get bow an arrow fo fight,
\q2 But wen dey start fo fight, dey run away.
\q2
\v 10 Dey neva stick wit da deal dey get wit God,
\q2 Dey wen tell, “We no goin live da way da Rules From God tell!”
\q2
\v 11 Dey wen foget all da tings God wen do,
\q2 An all da awesome tings he wen make um see.
\q
\v 12 \x - \xo 78:12: \xt Outa 7:8—12:32\x*God wen do plenny tings in front dea ancesta guys,
\q2 Tings dat wen make dea jaws drop,
\q2 Ova dea Egypt side, aroun Zoan town.
\q
\v 13 \x - \xo 78:13: \xt Outa 14:21,22\x*God wen split open da Red Sea an take da peopo thru da middo to da odda side.
\q2 He wen make da watta pile up dis side an dat side jalike had one dam dea.
\q
\v 14 \x - \xo 78:14: \xt Outa 13:21,22\x*Day time, God wen use one cloud fo show da peopo wea fo go,
\q2 Nite time, he wen use da light from one fire dat go up to da sky, fo show um da way.
\q
\v 15 Inside da boonies, he wen split open da big rocks
\q2 Fo give da peopo watta fo drink,
\q2 Plenny watta, jalike come from da deep ocean.
\q2
\v 16 \x - \xo 78:16: \xt Outa 17:1-7; Census 20:2-13\x*He wen make watta come outa one cliff
\q2 An come down jalike rivas.
\b
\q
\v 17 But da peopo, dey still yet stay do bad tings.
\q2 Dey going agains wat da God Dass Mo Importan Den All Da Odda Gods wen tell um fo do.
\q2 Ova dea, wea neva have watta.
\q
\v 18 \x - \xo 78:18: \xt Outa 16:2-15; Census 11:4-23,31-35\x*Inside, dey wen tink lidis: “Eh, we go tes God!
\q2 We go tell him he gotta give us guys da kine food we like!”
\q
\v 19 Dey wen go talk agains God.
\q2 Dey tell, “Dis God, he can make one big luau fo us guys,
\q2 Hea inside da boonies, o wat?
\q
\v 20 Fo shua, Moses wen hit da cliff an plenny watta come out,
\q2 Jalike da rivas.
\q2 But wat bout bread? You tink God can give us guys bread, o wat?
\q2 You tink he can give his peopo meat, o no can?”
\q2 Dass how dey wen talk.
\b
\q
\v 21 Da One In Charge, he wen hear da stuff dey tell.
\q2 Dass why he get real mad.
\q2 He sen fire fo wipe out da Jacob ohana.
\q2 He come huhu wit da Israel peopo.
\b
\q
\v 22 Cuz dey neva trus God, az why.
\q2 Dey neva like tink lidis: “God da one fo get us guys outa trouble!”
\q
\v 23 So, God wen tell da clouds up dea wat fo do,
\q2 Jalike he wen open one door from da sky.
\q2
\v 24 \x - \xo 78:24: \xt John 6:31\x*God make da manna food come down from da sky jalike rain
\q2 Fo give da peopo bread from da sky.
\q
\v 25 All da peopo wen eat jalike dey alii.
\q2 He wen sen um plenny food, all dey can eat.
\q
\v 26 God tell da wind from da east fo blow from da sky.
\q2 He use his powa fo make da wind from da south come by dem too.
\q
\v 27 Dass how God wen bring meat to dem
\q2 Jalike was dirt dat da wind blow aroun.
\q Had plenny birds dat wen fly down,
\q2 Was so plenny, jalike da sand on top da beach.
\q
\v 28 God wen make da birds fly down inside dea camp place,
\q2 All aroun da place wea God stay.
\q
\v 29 Da peopo, dey wen pig out till dey mo den full.
\q2 God wen bring um all da food dey tell dey like eat.
\q
\v 30 But befo da peopo pau eat dat meat dey wen aks fo,
\q2 Wen da food still stay inside dea mout,
\q2
\v 31 God wen show dat he huhu wit dem.
\q2 He wen kill dea mos stronges peopo,
\q2 An make da young guys from da Israel ohana mahke.
\b
\q
\v 32 But no matta wat God wen do, da peopo wen still yet do bad kine stuff.
\q2 Dey neva trus God, even afta dey wen see da awesome tings he do.
\q
\v 33 Dass why God wen make eryting dey do, all da time dey live, come poho.
\q2 He wen make da peopo come so sked, dat dey mahke.
\q
\v 34 But afta God kill some a dea peopo,
\q2 Da ones dat still stay alive wen change dea mind.
\q2 Dey wen like know God jalike dey know um befo time.
\q
\v 35 Den da peopo rememba dat God, he stay jalike one big rock fo help dem.
\q2 Da God Dass Mo Importan Den All Da Odda Gods,
\q2 He da One wen pay da price fo get um back.
\q
\v 36 Still yet, da Israel peopo wen bulai God,
\q2 Da way dey talk to him.
\q2 Dey open dea mout fo tell wass not true.
\q2
\v 37 \x - \xo 78:37: \xt JGuys 8:21\x*Inside, erytime dey stay change how dey tink bout him.
\q2 Da way dey ack, God no can trus um
\q2 Fo stick wit da deal dey wen make wit him.
\q
\v 38 But God, he get pity fo dem,
\q2 Az why he wen let da peopo go, fo da wrong tings dey wen do,
\q2 An why he neva wipe dem out.
\q Ova an ova, God wen hold back
\q2 Da way he feel bout dose peopo,
\q An he neva bus um up,
\q2 No matta he stay huhu wit dem.
\q
\v 39 Cuz he wen tink lidis: “Aah, dey ony peopo.
\q2 Dey jalike da wind, dat blow but no come back!”
\b
\q
\v 40 Plenny time, ova dea inside da boonies,
\q2 Da Israel peopo wen tell God dey no goin do how he tell.
\q2 Dey wen make God come plenny sore inside, ova dea wea no mo notting!
\q
\v 41 Ova an ova, dey wen tes God fo find out wat he going do.
\q2 Dey wen make him come sore inside,
\q2 Da One dass good an spesho fo da Israel peopo.
\q
\v 42 Dey neva rememba how strong God stay,
\q2 Da time God wen cut dem loose
\q2 From da Egypt peopo dat wen stay agains dem.
\q2
\v 43 Dey neva tink bout da tings God wen do Egypt side fo show wat kine god him.
\q2 He wen do awesome kine stuff ova dea aroun Zoan.
\q
\v 44 \x - \xo 78:44: \xt Outa 7:17-21\x*Dis wat God wen do Egypt side:
\q2 He wen make da rivas ova dea come blood.
\q2 Even da streams, nobody can drink da watta.
\q2
\v 45 \x - \xo 78:45 a: \xt Outa 8:20-24; \xt Outa 8:1-6\x*He wen sen choke plenny bugs by da Egypt peopo fo bite um,
\q2 An frogs fo mess um up.
\q2
\v 46 \x - \xo 78:46: \xt Outa 10:12-15\x*He wen let da grasshoppas go afta da food dey wen grow,
\q2 He wen let da locust bugs eat up eryting da peopo wen work fo.
\q2
\v 47 \x - \xo 78:47: \xt Outa 9:22-25\x*He wen make hail fall down from da sky jalike rain
\q2 Fo kill da grape vines an make da fig trees mahke from da cold.
\q2
\v 48 Dea cows, same ting, God wen let da hail kill um,
\q2 An da lightning hit da animals dey own.
\q2
\v 49 God stay plenny huhu dat time.
\q2 He neva take wat da Egypt peopo do.
\q2 Dass why he wen make harsh to dem an give um big trouble,
\q2 He wen sen choke angel messenja guys dat do bad tings to dem.
\q2
\v 50 Cuz God bus up all da Egypt peopo cuz he huhu,
\q2 He no hold back fo kill um,
\q2 An he make da real bad kine sick get um.
\q2
\v 51 \x - \xo 78:51: \xt Outa 12:29\x*Ery numba one boy from ery ohana inside Egypt,
\q2 God wen kill um,
\q2 Da strong ones dat get Ham fo dea ancesta guy.
\b
\q
\v 52 \x - \xo 78:52: \xt Outa 13:17-22\x*Fo God own peopo, he wen tell dem fo start moving jalike sheeps,
\q2 He wen take um thru da boonies jalike he one sheep guy.
\q
\v 53 \x - \xo 78:53: \xt Outa 14:26-28\x*God neva let notting bad happen to dem dat time.
\q2 Dey neva come sked notting.
\q2 But da guys dat wen go agains God peopo,
\q2 Da Red Sea watta wen go ova dem.
\q
\v 54 \x - \xo 78:54: \xt Outa 15:17; Josh 3:14-17\x*God wen bring his peopo to da edge a da land dat stay spesho fo him,
\q2 To da mountain he wen take ova cuz he stay strong.
\q
\v 55 \x - \xo 78:55: \xt Josh 11:16-23\x*He make da odda peopos run away from his peopo.
\q2 He make plan an measure da property fo da Israel ohanas
\q2 Fo dem live wea da odda peopos wen stay befo time.
\b
\q
\v 56 \x - \xo 78:56: \xt Local 2:11-15\x*But da Israel peopo,
\q2 Dey ony like tes God fo see wat he goin do,
\q2 Da God Dass Mo Importan Den All Da Odda Gods,
\q2 Dey neva do da tings he teach um.
\q
\v 57 Jalike dea ancesta guys, dey wen bag from God
\q2 An neva stay tight wit him.
\q2 Az why God no can trus dem.
\q2 Dey jalike one bow dat no shoot strait.
\q
\v 58 Wen dey make place fo pray on top da hills,
\q2 Dey make God feel bad.
\q Dey go down an pray to dea idol kine gods,
\q2 An dat make God come jealous.
\q
\v 59 God know wat dey doing, an fo shua he no take dat.
\q2 He tell dat da Israel peopo, dey not his peopo no moa.
\q
\v 60 \x - \xo 78:60: \xt Josh 18:1; Jer 7:12-14; 26:6\x*God wen bag from da tent dey wen put up Shiloh side,
\q2 Fo be da place wea da peopo can come togedda wit God.
\q
\v 61 \x - \xo 78:61: \xt 1Sam 4:4-22\x*God make da odda peopos capcha da Box
\q2 Dat stay fo make da peopo tink bout how strong God stay.
\q2 God make dem take ova da Box
\q2 Dat help peopo rememba how awesome God stay.
\q
\v 62 God wen let odda peopos kill his peopo wit dea sword,
\q2 Cuz he plenny huhu wit his own guys.
\q
\v 63 Da war eat up dea young guys jalike fire wen kill um.
\q2 Dea young girls, nobody sing wedding song fo dem
\q2 Cuz no mo nobody fo dem marry.
\q
\v 64 Da odda peopos kill da Jew pries guys wit dea sword,
\q2 Da widows, dey neva even have time fo make funeral.
\b
\q
\v 65 But den, jalike da Boss Up Dea wen wake up afta he sleep,
\q2 Jalike one army guy drink wine,
\q2 But den he wake up ready fo fight.
\q
\v 66 God wack da peopo dat wen go agains him
\q2 An make dem come shame fo long time.
\q
\v 67 Dat time, Da One In Charge neva pick da Joseph ohana,
\q2 He neva like da peopo dat come from Efraim.
\q
\v 68 Da ohana dat God wen pick, was da Judah ohana.
\q2 He wen pick Zion hill inside Jerusalem town,
\q2 Cuz he get love an aloha fo dose peopo ova dea.
\q
\v 69 God wen build da Place Dat Stay Spesho Fo Him,
\q2 Fo stay jalike his place up dea inside da sky.
\q God wen make his place solid
\q2 Jalike da earth, wit solid foundation foeva.
\q
\v 70 \x - \xo 78:70: \xt 1Sam 16:11,12; 2Sam 7:8; 1Rec 17:7\x*God wen pick David, his worka guy.
\q2 He wen tell David fo leave da sheeps dat he take kea of.
\q2
\v 71 God wen bring David back from wea he help da mudda sheeps wit dea bebes,
\q2 Cuz God like fo David take kea God own peopo, da Israel peopo.
\q
\v 72 Dass why David wen take kea God peopo,
\q2 Wit good heart, so no can poin finga him notting.
\q David wen know how fo show God peopo
\q2 Wea fo go an wat fo do.
\c 79
\s1 Pray Cuz Da Nation All Wipe Out
\r (2 Tess 1:8)
\d One Asaf kine Song Fo God.
\q
\v 1 \x - \xo 79:1: \xt 2Kings 25:8-10; 2Rec 36:17-19; Jer 52:12-14\x*Eh God! Da peopos dat donno you,
\q2 Dey wen attack da land dass yoas.
\q Dey wen make da Temple pilau dat stay spesho fo you,
\q2 So now, us guys no can pray dea.
\q2 Dey wen bus up eryting inside Jerusalem town.
\q
\v 2 Dem odda peopos wen give da mahke bodies
\q2 A da peopo dat work fo you
\q2 To da scavenja birds fo eat.
\q Dey wen let da wild animals
\q2 Eat da meat from da bones
\q2 A da peopo dat stay tight wit you.
\q
\v 3 All ova Jerusalem town
\q2 Dey wen kill yoa peopo
\q An dump dea blood on top da groun
\q2 Jalike dey pouring watta!
\q2 No mo nobody fo bury yoa peopo!
\q
\v 4 Da peopos da live aroun us guys make fun a us guys.
\q2 Dey make any kine to us
\q An talk stink bout us
\q2 Jalike we notting.
\b
\q
\v 5 Eh! You Da One In Charge! Wen all dis goin pau?
\q2 You goin stay mad all da time, o wat?
\q You goin stay jealous,
\q2 An burn up inside, o wat?
\q
\v 6 Mo betta you come huhu
\q2 Wit da nations dat donno you,
\q An cuz da peopo from dose countries
\q2 Donno wat kine god you,
\q2 Dey no aks you fo help dem.
\q
\v 7 Cuz dem, dey kill us peopo
\q2 Dat get Jacob fo oua ancesta,
\q2 An dey bus up da land wea us guys live.
\q
\v 8 No go afta us cuz a da bad kine tings
\q2 Oua ancesta guys wen do.
\q Hurry up an come by us guys
\q2 Fo show us yoa love an pity,
\q2 Cuz right now, we desperate.
\q
\v 9 You da God dat stay get us outa trouble,
\q2 So help us!
\q Den peopo goin know wat kine god you
\q2 An how awesome you stay.
\q Get us outa trouble, an let us go
\q2 An hemo da shame fo da bad tings us guys wen do!
\q2 Den peopo goin know wat kine god you.
\q
\v 10 No good da odda peopos dat donno you tell,
\q2 “Eh! Dem guys god, wea he stay?”
\q Da odda peopos, dey wen make da peopo dat stay work fo you bleed an mahke.
\q2 So pay um back plenny fo dat.
\q Let dose peopo know, dat you da one punish um lidat,
\q2 An let us guys see you do um.
\q
\v 11 Wen you hear oua peopo dat stay prisonas, moaning,
\q2 Lissen to dem!
\q You get choke powa,
\q2 So wen da judge guys from da odda peopos tell dat oua peopo gotta mahke,
\q2 Make shua dey no mahke.
\q
\v 12 Boss, fo erytime da peopo dat live nea us talk bad to you,
\q2 Go do bad tings to dem, seven mo times!
\b
\q
\v 13 Us guys, yoa peopo.
\q2 You take kea us guys jalike we yoa sheeps.
\q We goin tell good tings bout you all da time,
\q2 To oua kids, an oua grankids all da time.
\q We goin tell da story
\q2 Bout how you da greates!
\c 80
\s1 Help Oua Nation!
\d Fo da main music guy sing um wit da tune “Lily Flowas,” fo no foget. One Asaf kine Song Fo God
\q
\v 1 \x - \xo 80:1: \xt Outa 25:22\x*You da one dat take kea us Israel ohana guys
\q2 Jalike one sheep guy take kea his sheeps.
\q You da one dat show da Joseph ohana guys wea fo go,
\q2 Jalike one sheep guy show his sheeps wea fo go.
\q2 So, lissen wat I tell!
\q From da place you stay, ova da Box Fo Rememba Da Deal,
\q2 Wea da awesome angel watcha guys stay on top --
\q2 Show how strong you!
\q
\v 2 So, let yoa peopo see you,
\q2 Da ones from da Efraim an Benjamin an Manasseh ohanas!
\q Show you strong, an come by us guys
\q2 Fo get us outa trouble!
\b
\q
\v 3 God! Make us guys come jalike we was befo time!
\q2 Smile an show you stay good inside bout us guys,
\q2 So den us guys goin get outa trouble!
\b
\q
\v 4 Da One In Charge, you da God Ova All Da Armies!
\q2 How long you goin stay huhu
\q2 An no lissen wen yoa peopo pray to you?
\q
\v 5 You make yoa peopo cry,
\q2 An dass da ony food you give um.
\q You give um buckets a tears, ova an ova,
\q2 An dass all you give um fo drink.
\q
\v 6 You make da peopos dat live aroun us guys
\q2 Make argue wit each odda fo find out who goin take ova us.
\q Da guys dat stay agains us
\q2 Make any kine joke bout us.
\b
\q
\v 7 You da God Ova All Da Armies!
\q2 Make us come jalike we was befo time!
\q Smile an show you stay good inside bout us guys,
\q2 So den us guys goin get outa trouble!
\b
\q
\v 8 Wen you wen bring yoa peopo outa Egypt,
\q2 Az jalike you wen take one grape plant from dat side.
\q An afta you chase da diffren peopos outa dis land,
\q2 You let us guys live inside da land.
\q2 Az jalike you plant dat grape plant inside da groun ova hea dis side.
\q
\v 9 Da way you wen clean out da land fo us guys,
\q2 Dass da same way, peopo clean out dea land fo put grape plant.
\q Den az jalike us guys get real strong root
\q2 An fill up da whole land.
\q
\v 10 Us guys wen scatta all ova da land,
\q2 From da mountains south side
\q2 To da Lebanon mountains, north side,
\q Jalike how da grape plant make shade
\q2 Ova da mountains south side
\q2 An da mangus cedar trees Lebanon side.
\q
\v 11 Us guys wen scatta all ova fo live,
\q2 From da Mediterranean Sea to da Eufrates Riva,
\q Jalike how da grape plant put branch all da way makai side,
\q2 An make shoot dat grow ova dea by da big riva.
\q
\v 12 So, how come you let us guys come all bus up?
\q2 Dass jalike you wen broke down da walls aroun da grape plant
\q2 So dat erybody dat go by dea steal da grapes?
\q
\v 13 You let peopo rip into us guys,
\q2 Jalike da wild pig from da fores rip into da grape plants,
\q2 An all da wild animals from da boonies eat up eryting.
\b
\q
\v 14 God, you da God Ova All Da Armies.
\q2 Try turn aroun one mo time an check out us guys!
\q2 Look down from da sky an see wassup!
\q Do dis jalike you stay plan fo do good to yoa peopo,
\q2 Cuz us jalike yoa own grape plant you wen plant!
\q2
\v 15 Us, jalike da grape plant you wen plant,
\q2 Da young grape plant dat you wen make strong.
\q
\v 16 Da odda peopos wen try fo wipe out us guys,
\q2 Jalike dey chop up yoa grape plant an burn um.
\q I like fo dose peopo come wipe out.
\q2 I like fo dem see dat you stay huhu wit dem.
\q
\v 17 Go help da guy you wen pick fo be yoa right hand guy,
\q2 Da guy dass fo real, cuz you make him strong fo help you.
\q
\v 18 Den us guys no goin bag from you.
\q2 Make us guys come alive one mo time,
\q So dat we can yell fo you help us
\q2 Cuz we know wat kine god you.
\b
\q
\v 19 Eh! You Da One In Charge! You da God Ova All Da Armies!
\q2 Make us come jalike we was befo time!
\q Smile an show you stay good inside bout us guys,
\q2 So den us guys goin get outa trouble!
\c 81
\s1 Lissen Wat God Tell We Gotta Do
\d Fo da main music guy sing um wit da kine harp dey make Gat side. One Asaf kine song.
\q
\v 1 Yell fo oua God, cuz you stay good inside
\q2 An he da One make us guys strong!
\q Make big noise fo God,
\q2 Da one oua ancesta guy Jacob wen pray to!
\q
\v 2 Start one song, bang da tammorine!
\q2 Play da small harp dat soun nice, an da ten string one too!
\q
\v 3 \x - \xo 81:3: \xt Census 10:10\x*Wen da month start, da new moon time,
\q2 Blow da sheep horn trumpets!
\q Same ting fo oua spesho religious time
\q2 Wen da moon come full!
\q
\v 4 Cuz dass one rule fo us Israel peopo.
\q2 Da God dat Jacob wen pray to,
\q2 He tell us fo make dat kine religious time.
\q
\v 5 Da time God wen go agains da Egypt peopo,
\q2 He wen tell da ones dat come from Joseph
\q2 Wat dey suppose to do.
\b
\q I wen hear one voice, dat I neva know who was.
\q2 Da voice tell:
\q1
\v 6 “I wen take off da heavy load from yoa back,
\q2 An take da basket a bricks from yoa hands too!
\q
\v 7 \x - \xo 81:7: \xt Outa 17:7; Census 20:13\x*Wen you was presha out,
\q2 You wen yell to me fo help you.
\q2 An I wen get you outa trouble.
\q I was dea, but you neva see me,
\q2 I stay hide in da middo a da thunda cloud.
\q2 An you wen call, an I wen do plenny fo you.
\q Den, Meribah side, da place wea no mo watta,
\q2 I wen tes you, fo find out if you goin trus me, o wat.
\qr (Time out fo da music.)
\b
\q
\v 8 “Eh! You my peopo!
\q2 Lissen, cuz I telling you, you betta watch out!
\q2 I wen like you Israel peopo lissen to me, but you neva!
\q
\v 9 \x - \xo 81:9: \xt Outa 20:2,3; Rules2 5:6,7\x*You betta not pray to odda gods dat not fo you,
\q2 You betta not go down in front odda gods from odda places.
\q
\v 10 Me, Da One In Charge, da God dat wen bring you hea
\q2 Outa da Egypt land.
\q If you stay ready fo take in wat I like give you,
\q2 I goin give you plenny!
\q Jalike you open yoa mout fo eat
\q2 An I give you plenny food!
\b
\q
\v 11 “But my peopo, dey no like lissen wat I tell.
\q2 Da Israel peopo neva like do wat I tell um fo do.
\q
\v 12 Me, I let dem do wat dey goin do
\q2 Cuz dey hard head
\q2 An dey ony like do wateva dey tink good fo dem.
\q
\v 13 Bummas! I like fo my peopo lissen to me,
\q2 But dey no lissen!
\q2 I like fo da Israel peopo do tings da way I do um!
\q
\v 14 If dey lissen,
\q2 Right away, I can make da ones dat stay agains dem
\q2 So dey no mo powa no moa,
\q But my peopo no lissen.
\q2 Dass why I no bus up da peopo dat like fight dem.
\q
\v 15 If my peopo lissen,
\q2 Den da ones dat hate me, Da One In Charge,
\q Goin fall down cuz dey sked a me,
\q2 An goin I punish dem all da time.
\q But my peopo no lissen,
\q2 Az why all dat neva happen!
\q
\v 16 If you lissen,
\q2 I can give you da bestes kine wheat fo eat
\q An give you plenny honey from da big rock,
\q2 Fo fill you up.
\q2 But you no lissen!”
\c 82
\s1 God, Da Judge Fo Da Odda Gods
\r (John 10:34)
\d One Asaf kine Song Fo God.
\q
\v 1 God, he sit on top his throne
\q2 An all da odda “gods” come togedda by him
\q2 Cuz he da One dat judge all dem. He tell:
\q
\v 2 “Eh you guys! Stop doing wass not right wen you judge yoa peopo!
\q2 Stop making nice to da peopo dat do bad kine stuff!
\qr (Time out fo da music.)
\b
\q
\v 3 “Wen you guys judge da peopo dat nobody like help
\q2 An da kids dat no mo fadda-mudda guys,
\q Do da right ting fo da ones
\q2 Dat odda peopo tink, dey not importan,
\q2 An da ones dat no mo notting!
\q
\v 4 Make shua nobody hurt da peopo dat nobody like help
\q2 An da ones dat get real hard time!
\q2 Make shua da bad guys no goin get powa ova dem!
\b
\q
\v 5 “Dem odda ‘gods,’ dey donno notting!
\q2 Dey no undastan notting!
\q Any place dey go, bad tings happen
\q2 Jalike inside one dark place!
\q2 Eryting dat make da world solid, stay shaky cuz a dem!”
\b
\q
\v 6 \x - \xo 82:6: \xt John 10:34\x*God tell: “Me, I wen tell dis awready:
\q2 You guys, peopo tink you ‘gods.’
\q All you guys, litto bit like me,
\q2 Da God Dass Mo Importan Den All You Odda ‘Gods.’
\q
\v 7 But fo shua, you guys goin mahke jalike odda guys!
\q2 You goin fall down mahke jalike even da alii guys mahke!”
\q2 Dass wat God tell.
\b
\q
\v 8 Kay den, God! Go fo broke!
\q2 Go be da judge fo all da peopo inside da world!
\q2 All da diffren peopos, dey yoas!
\c 83
\s1 Da Odda Peopos Come Agains Us
\d Asaf wen make dis Song Fo God.
\q
\v 1 God, no jus say notting!
\q2 No go easy!
\q2 No hold back fo do someting, God!
\b
\q
\v 2 Eh! Da diffren peopos dat stay agains you,
\q2 Dey amping up an making big noise.
\q Da ones dat hate you,
\q2 Dey make big ches fo make like dey go bus you up.
\q
\v 3 Dey stay make sly kine plan togedda
\q2 Fo wipe out yoa peopo.
\q Dey come togedda fo talk
\q2 Bout how Dey goin go afta
\q2 Da peopo you love.
\q
\v 4 Dey tell, “Come! We go wipe out da whole Israel nation!
\q2 So dat nobody goin rememba da Israel name no moa!”
\q
\v 5 Cuz da ones dat stay agains you,
\q2 Come togedda fo figga out wat dey goin do to you.
\q2 An dey make one deal fo bus you up --
\v 6 Dey da Edom peopo an da Ishmael peopo,
\q2 Da Moab peopo an da Hagrim peopo,
\q
\v 7 Da Gebal peopo an da Ammon peopo an Amalek peopo,
\q2 Da peopo from Filisha, an da ones dat live Tyre town.
\q
\v 8 Da Assyria peopo join dem too.
\q2 Dey all help da peopos dat get Lot fo dea ancesta.
\qr (Time out fo da music.)
\b
\q
\v 9 \x - \xo 83:9 a: \xt Local 7:1-23; \xt Local 4:6-22\x*Make to dem jalike you wen make to da Midian peopo befo time,
\q2 Jalike you wen wipe out Sisera an Jabin nea da Kishon Riva,
\q
\v 10 Da time oua peopo wen wipe dem out nea Endor,
\q2 An dea mahke bodies wen rot an come jalike manua fo da groun ova dea.
\q
\v 11 \x - \xo 83:11 a: \xt Local 7:25; \xt Local 8:12\x*Make dea alii guys come jalike Oreb an Zeeb,
\q2 Make all dea leada guys come jalike Zebah an Zalmunna,
\q
\v 12 Da guys dat wen tell,
\q2 “Eh! Us guys goin go take ova da good grass places dat God make fo da sheeps,
\q2 So dat all dat come oua property!”
\q
\v 13 But you, da God I pray to. Make dem guys jalike da loose weeds,
\q2 An da junks from da wheat dat da wind blow all aroun.
\q
\v 14 Jalike da fire burn da whole fores
\q2 O burn up stuff all ova da mountains,
\q
\v 15 Same way, go sen yoa storms fo chase dem guys away.
\q2 Sen yoa hurricanes fo make dem come real sked.
\q
\v 16 Make dem lose face an come shame,
\q2 So dat bumbye dey like find out wat kine god you, Da One In Charge.
\q
\v 17 I like fo dem come shame an sked all da time.
\q2 I like fo dem mahke cuz dey lose face to da max!
\q
\v 18 You, yoa name Da One In Charge!
\q2 I like dose peopos know dat no mo no odda god like you!
\q You da God Dass Mo Importan Den All Da Odda Gods!
\q2 You stay in charge a da whole world!
\c 84
\s1 Song Fo Go Da Temple Fo Da One In Charge
\d Fo da main music guy sing um wit da kine harp dey make Gat side. One Korah ohana kine song fo God.
\q
\v 1 Eh! You Da One In Charge! Real nice looking, da place wea you live!
\q2 You da Boss Ova All Da Armies!
\q
\v 2 Me, I excited fo go inside da yards aroun da Temple Fo Da One In Charge!
\q2 I like go dea so bad, do I no can handle.
\q I goin sing fo da God Dat Stay Alive
\q2 Cuz I stay real good inside!
\q2 Wit my whole body, I goin yell fo him!
\b
\q
\v 3 Wea God stay, even da small sparrow bird can find one place dea fo make house.
\q2 Da swallow bird can make her nes an take kea her bebes
\q2 Nea God altar places!
\q Dass Da One In Charge, Da God Ova All Da Armies.
\q2 He da King fo me, an he da God I pray to.
\q
\v 4 Erybody dat stay come God house,
\q2 Dey can stay good inside!
\q2 Dey erytime tell how good him.
\qr (Time out fo da music.)
\b
\q
\v 5 Erybody dat stay strong cuz Da One In Charge stay tight wit dem,
\q2 Dey can stay good inside.
\q Dey da ones dat feel lidis,
\q2 “I goin go Jerusalem fo show God respeck!”
\q
\v 6 Even wen dey go from one side to da odda side Da Valley Wea Peopo Cry,
\q2 Fo dem, jalike get fresh watta springs ova dea!
\q2 Jalike da fall rain make pond all ova da place!
\q
\v 7 Dey stay come mo an mo strong.
\q2 All a dem goin show up in front God, Jerusalem side.
\b
\q
\v 8 Eh! You Da One In Charge! You da God Ova All Da Armies!
\q2 Dis, my prayer to you,
\q So lissen!
\q2 You da God fo us Israel peopo.
\qr (Time out fo da music.)
\q
\v 9 Eh God! Look da king guy, dat proteck us guys,
\q2 Jalike one shield!
\q2 Do good tings fo him, aah?
\q2 He da guy you wen pick.
\b
\q
\v 10 Eh God! Mo betta I stay inside yoa Temple yard one day
\q2 Den tousand day odda place!
\q Me, I like be one security guard dat stand by yoa gate,
\q2 Mo den I like live wit da peopo dat stay do bad tings!
\q
\v 11 Cuz da God us guys pray to, dass Da One In Charge a us,
\q2 He show us guys wea fo go jalike wen da sun shine,
\q2 An he proteck us guys jalike one shield.
\q He like do plenny fo us guys,
\q2 An he make us come mo awesome.
\q Da One In Charge, he no goin hold back notting good
\q2 From da peopo da stay do wass right.
\b
\q
\v 12 Eh! You Da One In Charge! You da Boss Ova All Da Armies!
\q2 Erybody dat stay trus you,
\q2 Dey can stay good inside!
\c 85
\s1 Da Peopo Pray Fo Dea Country
\d Fo da main music guy. One Korah ohana kine song fo God.
\q
\v 1 Eh! You Da One In Charge! You like fo do good tings fo yoa land!
\q2 You wen make eryting come good again fo us Israel peopo!
\q
\v 2 Da bad tings us Israel peopo wen do, no was right.
\q2 But you wen hemo oua shame fo dat.
\q2 You wen take kea a all da bad tings dat we wen do.
\qr (Time out fo da music.)
\b
\q
\v 3 Now, you no stay huhu wit us guys no moa.
\q2 You pau go afta us jalike you stay mad.
\q
\v 4 Eh! You da God dat get us guys outa trouble.
\q2 So, turn back an help us guys one mo time.
\q2 No stay sore inside bout us guys no moa.
\q
\v 5 Goin be foeva dat you goin stay huhu wit us guys, o wat?
\q2 You goin go afta all da peopo dat going come from us guys bumbye
\q2 Jus cuz you no take da kine stuff us guys stay do?
\q
\v 6 You goin make us come alive one mo time,
\q2 So us guys can stay good inside cuz a you?
\q
\v 7 Eh! You Da One In Charge! Let us guys see how you stay tight wit yoa peopo,
\q2 An do someting fo get us outa trouble.
\b
\q
\v 8 I goin lissen real good to wat God, Da One In Charge, tell.
\q2 He tell da peopo dat stay tight wit him
\q2 Dat he goin make eryting go good fo dem.
\q2 But no good dey go do dumb tings one mo time, you know!
\q
\v 9 Fo shua, da peopo dat show God plenny respeck,
\q2 He goin get dem outa trouble real quick kine.
\q2 Den, all ova oua land, goin come awesome.
\b
\q
\v 10 God, he erytime stay tight wit his peopo,
\q2 An same time, his peopo erytime like do
\q2 Wat he trus dem fo do!
\q God, he erytime judge da right way,
\q2 An same time, eryting come pono fo his peopo!
\q
\v 11 On top da earth, peopo come so God can trus um,
\q2 An same time, God look down from da sky
\q2 An make shua da right ting happen fo dem!
\q
\v 12 An mo den all dis, Da One In Charge goin give good tings to us guys,
\q2 An oua land goin grow choke plenny stuff.
\q
\v 13 Jalike God sen one messenja guy befo he come
\q2 Fo tell erybody, “Gotta do da right ting erytime!
\q2 Cuz Da One In Charge, he stay come!”
\c 86
\s1 Pray Fo Help
\d One King David kine prayer.
\q
\v 1 Eh! You Da One In Charge! Lissen real good, cuz I goin pray to you.
\q2 Do wat I aksing you fo do!
\q2 Cuz I no mo notting,
\q2 An I get real hard time.
\q
\v 2 Make shua nobody kill me,
\q2 Cuz I stay tight wit you.
\q Get me outa trouble, cuz I yoa worka guy
\q2 An you da God fo me,
\q2 An I stay trus you.
\q
\v 3 You my Boss, so make good to me,
\q2 Cuz all da time I stay yell fo you help me.
\q
\v 4 You my Boss, so make nice to me,
\q2 Cuz you da One I pray to.
\q
\v 5 You my Boss, an you get one good heart.
\q2 You stay ready erytime fo let me go fo da bad tings I wen do,
\q You stay tight wit yoa peopo all da time,
\q2 Wit da ones dat stay yell fo you help um.
\q
\v 6 Eh! Da One In Charge, lissen real good fo wat I praying.
\q2 Lissen to da tings I aksing you fo do fo me!
\q
\v 7 Erytime get trouble, I goin yell to you fo help me,
\q2 Cuz I know you goin help me.
\b
\q
\v 8 You my Boss! No mo odda God like you,
\q2 From all da gods dat da odda peopos pray to!
\q2 No mo no god like you, dat do da kine tings you do.
\q
\v 9 \x - \xo 86:9: \xt JShow 15:4\x*You my Boss! You wen make
\q2 All da diffren peopos.
\q Dey all goin come by you
\q2 An go down in front you.
\q Dey show choke respeck fo you.
\q2 Cuz dey know wat kine god you.
\q
\v 10 Cuz you, you real big
\q2 An you do awesome kine tings.
\q You, you da ony one
\q2 Dass God fo real kine!
\b
\q
\v 11 Eh! You Da One In Charge! Teach me how fo live da way you like.
\q2 So den, I goin live da way you like me fo live.
\q Let me go all out fo dis one ting:
\q2 Fo show you respeck fo real kine
\q2 Cuz I know wat kine god you!
\q
\v 12 You my Boss! You da God fo me!
\q2 I goin tell good tings bout you.
\q2 Wit all my heart, all da time,
\q I goin show you choke respeck
\q2 Cuz I know wat kine god you,
\q
\v 13 Cuz you stay real tight wit me.
\q2 You even make um
\q2 So dat I no gotta go da mos deep part a da Mahke Peopo Place!
\b
\q
\v 14 Eh God! Get peopo dat tink dey get um,
\q2 An dey stay attack me!
\q Get peopo dat no like give nobody chance,
\q2 An dey come togedda fo find me an kill me,
\q2 An dey erytime ack jalike you no matta notting.
\q
\v 15 But you my Boss, an you da kine God dat pity erybody
\q2 An you erytime like give dem chance.
\q You no come huhu real quick,
\q2 You erytime stay tight wit yoa peopo,
\q2 An dey know dey can trus you.
\q
\v 16 So, try look wea I stay, an make nice to me,
\q2 No matta you no gotta make lidat.
\q I yoa worka guy, so give me yoa powa.
\q2 I wen born fo work fo you, so get me outa trouble.
\q
\v 17 Do someting fo me, fo show dat you get one good heart fo help me.
\q2 Den, wen da peopo dat hate me see dat,
\q2 Dey goin come plenny shame,
\q Cuz you Da One In Charge, you help me,
\q2 An you make um so den I can res inside.
\c 87
\s1 Song Bout Jerusalem Town
\d One Korah ohana kine Song Fo God.
\q
\v 1 Da One In Charge put da foundation fo his big town Jerusalem
\q2 On top da hills dat stay spesho fo him.
\q
\v 2 From all da places wea da peopo live
\q2 Dat get Jacob fo dea ancesta,
\q Da One In Charge like Jerusalem town
\q2 Mo den any odda place.
\q
\v 3 You peopo dat live Jerusalem town,
\q2 Da same town wea God live,
\q2 Erybody tell awesome tings bout yoa town.
\qr (Time out fo da music.)
\b
\q
\v 4 God tell, “I goin tell
\q2 Dat Even da Egypt peopo an da Babylon peopo goin know me bumbye.
\q2 Same ting fo da Filisha an da Tyre peopo,
\q2 An da Sudan peopo too.
\q I goin tell,
\q2 ‘Dese peopo, dey get da same rights
\q2 Jalike da ones dat born Jerusalem.’”
\q
\v 5 Dey goin tell dis bout Mount Zion inside Jerusalem:
\q2 “All dis peopo, jalike dey wen born dea.”
\q God goin talk lidat,
\q2 Cuz he da God Dass Mo Importan Den All Da Odda Gods,
\q2 An he goin make Jerusalem town da main place.
\q
\v 6 Wen Da One In Charge write down stuff bout all da diffren peopos,
\q2 He goin write, “Jalike dis one wen born Jerusalem.”
\b
\q
\v 7 Da peopo dat sing an dance tell,
\q2 “Jerusalem town, all da good tings dat come to me,
\q2 Come from dea!”
\c 88
\s1 One Sad Song
\d One Korah ohana kine Song Fo God. Fo da main music guy sing um wit da tune “Song Fo Wen You Suffa Plenny.” Heman from da Ezra ohana wen make dis teaching kine song.
\q
\v 1 Da One In Charge, you da God dat get me outa trouble.
\q2 Day an nite time I yell fo help in front you,
\q2
\v 2 Try lissen my prayer
\q2 Wen I yell to you fo help me!
\b
\q
\v 3 Get choke plenny bad tings dat happen to me
\q2 An inside, I no can handle dem.
\q2 Jalike I litto mo go inside da Mahke Peopo Place.
\q
\v 4 Peopo tink, I one a da ones dat going down inside da Deep Dark Place.
\q2 I wen come one guy dat nobody can help.
\q
\v 5 I jalike one nodda mahke guy dat get kill
\q2 An dey throw us all inside one grave,
\q2 Jalike you donno us guys no moa,
\q Jalike you no even rememba who us.
\q2 Cuz all us guys stay cut off from you,
\q2 An you no help us.
\q
\v 6 You wen put me down,
\q2 Inside da bottom a da Deep Dark Hole.
\q
\v 7 You plenny huhu, jalike you smash me,
\q2 An all yoa big waves poun me down.
\qr (Time out fo da music.)
\q
\v 8 You make my frenz stay far away from me.
\q2 You make me pilau to dem.
\q You no let me get outa dis!
\q2
\v 9 My eyes, all poho cuz I stay sore inside.
\q Still yet, ery day I yell fo you help me, Da One In Charge,
\q2 An I put up my hands fo pray to you.
\b
\q
\v 10 Fo shua, you no do awesome kine tings
\q2 Fo da mahke peopo!
\q Fo shua, da mahke peopo spirits
\q2 No goin tell dat you da greates!
\q2 (Time out fo da music.)
\q
\v 11 No way, da mahke peopo inside dea graves
\q2 Goin tell erybody dat you stay tight wit yoa peopo!
\q Inside da Deep Dark Place,
\q2 No mo nobody goin tell dat dey trus you!
\q
\v 12 How da ones dat stay inside da dark place
\q2 Goin know da awesome tings you do? No way!
\q Inside da place, you foget awready bout all da peopo dea!
\q2 How dey goin know dat you erytime judge peopo da right way? No can!
\b
\q
\v 13 But me, I stay yell fo you help me, Da One In Charge!
\q2 Morning time, wat I pray fo, come in front you.
\q
\v 14 Eh! You Da One In Charge! How come you make like you donno me?
\q2 How come you no even show yoa face to me?
\q
\v 15 From small kid time, pooa ting me,
\q2 An I litto mo mahke all da time.
\q I stay suffa, cuz I real sked a you,
\q2 An I bum out an donno wat fo do.
\q
\v 16 Wen you stay huhu wit me,
\q2 I feel pounded down.
\q Wen you do tings dat make me come sked,
\q2 I no can do notting.
\q
\v 17 All day, da tings you do,
\q2 Jalike wen da big watta come aroun da house,
\q2 An eryting happen to me all da same time.
\q
\v 18 You make my frenz an da odda peopo I love
\q2 Stay far away from me.
\q2 I ony know da dark places.
\c 89
\s1 Da Deal God Make Wit David
\r (Jesus Guys 2:30; 13:32)
\d Etan from da Ezra ohana make dis teaching kine song.
\q
\v 1 Eh! You Da One In Charge! From now an all da time, I goin sing
\q2 Bout how you stay tight wit yoa peopo.
\q I goin sing fo da peopo dat goin come bumbye,
\q2 Fo make shua dey goin know
\q2 Dat dey can trus you erytime fo do wat you tell you goin do.
\q
\v 2 Dis wat I tell: “Get one ting stay shua:
\q2 You stay tight wit yoa peopo all da time.
\q2 An get anodda ting dat stay solid inside da sky:
\q2 You erytime do wat you tell you goin do.”
\b
\q
\v 3 God tell dis: “I wen make one deal wit da guy I wen pick.
\q2 Dass da promise I wen make wit King David, da guy dat work fo me:
\q2
\v 4 \x - \xo 89:4: \xt 2Sam 7:12-16; 1Rec 17:11-14; Songs 132:11; JGuys 2:30\x*‘I goin make shua dat da peopo dat goin come from you,
\q2 Goin get da right fo be kings, foeva.’”
\q2 Dass wat God wen promise.
\qr (Time out fo da music.)
\b
\q
\v 5 Eh! You Da One In Charge! Erybody inside da sky tell
\q2 Dat da tings you do, stay awesome!
\q2 Wen da ones dat stay spesho fo you come togedda,
\q2 Dey talk even mo plenny bout how dey trus you fo erytime do wat you tell!
\q
\v 6 Da One In Charge, no mo nobody inside da sky dat stay like you!
\q2 Even from da good spirits inside da sky,
\q2 No mo nobody stay like you.
\q2
\v 7 Eh God, wen da ones dat stay spesho fo you come togedda,
\q2 You so awesome, dat dey all come sked!
\q2 You mo scary den all da ones dat stay aroun you!
\q
\v 8 Eh! You Da One In Charge, you da God Ova All Da Armies.
\q2 No mo odda god dass strong jalike you!
\q Erybody know dey can trus you bout eryting
\q2 Cuz you erytime do wat you tell you goin do.
\q2
\v 9 You da one dat tell da ocean waves fo come big
\q2 An wen da waves come big, you calm um down.
\q
\v 10 You da one wen smash da sea monsta Rahav so he mahke.
\q2 You get plenny powa,
\q2 Fo make da peopo dat stay agains you
\q2 Run away all ova da place.
\q
\v 11 Da sky, yoas.
\q2 An da earth yoas too.
\q Eryting dat get inside da world --
\q2 Was you put um dea.
\q
\v 12 From da north side to da south side,
\q2 You wen make eryting dea.
\q Mount Tabor an Mount Hermon stay yell,
\q2 Cuz dey stay good inside bout who you.
\q
\v 13 You get plenny powa fo fight.
\q2 Strong, yoa right arm, da way you use um.
\q
\v 14 You get da right fo stay in charge cuz you da king,
\q2 Cuz you erytime do da right ting
\q2 An you make fair wit erybody.
\q Wit you, erybody know you stay tight wit yoa peopo,
\q2 An wateva you tell you goin do, you do um erytime.
\b
\q
\v 15 Eh! You Da One In Charge! Da peopo dat wen learn
\q2 How fo tell dat you da bestes,
\q2 Dey can stay good inside fo real kine.
\q Ery place dey go, you show um wat fo do,
\q2 Cuz you stay wit um, jalike you da light fo dem.
\q
\v 16 All day, dey like dance an sing cuz dey know who you.
\q2 Dey amping out cuz you erytime do da right ting.
\q
\v 17 Dass cuz you da One dat make yoa peopo stay strong an awesome.
\q2 All us guys stay strong cuz you do good tings fo us guys.
\q
\v 18 Fo shua, you Da One In Charge, an you wen give us guys da king
\q2 Dat take kea us guys jalike one shield.
\q You da One dat stay good an spesho,
\q2 Dat help us Israel peopo,
\q2 An dat wen give us da king.
\b
\s1 God Goin Stick Wit Da Deal He Wen Make Wit David
\r (1 Samuel 16:1-13; 2 Samuel 7:14-17)
\q
\v 19 Eh God! Long time ago, you wen talk inside one dream,
\q2 To da peopo dat stay tight wit you.
\q2 Dis wat you tell:
\q1 “Me, I wen pick one army guy an help him fo come strong.
\q2 I wen pick one guy from da peopo fo make him come big.
\q
\v 20 \x - \xo 89:20 a: \xt 1Sam 13:14; JGuys 13:22; \xt 1Sam 16:12\x*I wen go find David, an he work fo me.
\q2 I wen put da oil dat stay spesho fo me on top his head,
\q2 Fo show I wen pick him.
\q
\v 21 Wit my own powa, I goin make him stay solid
\q2 An make him stay strong.
\q
\v 22 Da peopo dat stay agains David, dey no goin win ova him.
\q2 Da peopo dat do bad kine stuff, dey no goin make trouble to him.
\q
\v 23 Da peopo dat go agains him, I goin smash um.
\q2 Da peopo dat hate him, I goin wack um.
\q
\v 24 David goin know he can trus me
\q2 Cuz erytime I do wat I tell.
\q He goin know dat I stay tight wit him.
\q2 Cuz he my guy, he goin come mo an mo strong.
\q
\v 25 I goin give David powa all ova da place,
\q2 Ova da ocean an da rivas.
\q
\v 26 He goin tell me, ‘Eh God, you my fadda!
\q2 You da God fo me.
\q You get me outa trouble cuz you strong
\q2 Jalike one big rock.’
\q
\v 27 \x - \xo 89:27: \xt JShow 1:5\x*I even goin make David my numba one boy.
\q2 He goin be da mos importan king guy inside da whole world.
\q
\v 28 I goin stay tight wit David foeva.
\q2 Da deal I make wit him goin las foeva.
\q
\v 29 I goin make shua dat da peopo dat goin come from David blood line, goin stay in charge.
\q2 As long as get da sky, goin get one a dem wit da right fo sit on top David throne.
\b
\q
\v 30 “Bumbye, if David kids no lissen to wat I teach um
\q2 An dey no follow my Rules,
\q1
\v 31 An if dey go stick finga at my Rules
\q2 An no make shua dey do
\q2 Wat I tell um dey gotta do,
\q1
\v 32 Den I goin punish dem wit my stick wen dey go agains me,
\q2 An I goin sen da plague
\q2 Cuz David kids wen go broke my Rules.
\q
\v 33 But still yet, I no goin stop stay tight wit David.
\q2 I no goin bulai him, so den he no can trus me.
\q
\v 34 I no goin stick finga at da deal I wen make wit him.
\q2 I no goin change wat I wen tell.
\q
\v 35 I wen make one strong promise to David,
\q2 An I goin do um, cuz I stay good an spesho.
\q An dat promise goin las foeva.
\q2 No way I goin bulai David!
\q
\v 36 Goin get peopo dat come from him
\q2 Fo be da king in front me foeva,
\q1 Jalike da sun stay all da time.
\q2
\v 37 Dey goin be dea all da time in front me,
\q1 Jalike da moon stay all da time inside da clouds,
\q2 Fo show dat I no change my mind.”
\qr (Time out fo da music.)
\b
\s1 Sad Song Fo Da King
\q
\v 38 But eh, God! You ack like you donno yoa own king!
\q2 You treat um jalike he pilau.
\q2 You wen come huhu wit da king you wen pick.
\q
\v 39 You tell, “No mean notting,
\q2 Da deal I wen make wit da guy dat work fo me!”
\q1 You wen take his crown
\q2 An throw um down on top da dirt!
\q
\v 40 Da king get strong walls aroun him, but you knock um down!
\q2 You bus up ery place wea da king hide!
\q
\v 41 All da peopo dat pass by dea, dey cockaroach da king stuffs.
\q2 All da peopos dat live nea him, dey make stink kine joke bout him.
\q
\v 42 Da peopo dat come agains da king, you make dem win.
\q2 You make da guys dat stay agains him feel good inside.
\q
\v 43 Wen da king try fo use his sharp sword,
\q2 Da bugga go agains him!
\q2 Wen he gotta fight, you no help notting.
\q
\v 44 Da king was awesome befo time,
\q2 But now all dat pau cuz a you.
\q2 You wen huli his throne.
\q
\v 45 Da king was one young guy,
\q2 But you wen make um makule quick time.
\q2 You wen make him come all shame.
\qr (Time out fo da music.)
\b
\s1 Da King Aks God Fo Help Him
\q
\v 46 Eh! You Da One In Charge! How long, you goin hide? Foeva, o wat?
\q2 How long you goin stay huhu, jalike one fire burning?
\q
\v 47 Try tink bout me. Real short, da time I get fo live!
\q2 You tink ony wase time you wen make peopo, o wat?
\q
\v 48 No mo nobody can live an no mahke eva!
\q2 No mo nobody can do someting fo get outa da Mahke Peopo Place!
\qr (Time out fo da music.)
\b
\q
\v 49 Eh my Boss! Befo time, you wen stay plenny tight wit yoa peopo!
\q2 You wen make strong promise to King David,
\q2 An you erytime do wat you tell you goin do.
\q2 But dass not how stay now!
\q
\v 50 Eh Boss! No foget how I work fo you!
\q2 I da one dat gotta handle wat all da diffren peopos tell!
\q2 I gotta handle, even wen dey make stink kine joke bout me.
\q1
\v 51 Eh! You Da One In Charge! Da diffren peopos dat stay agains you,
\q2 Dey da ones dat stay make stink kine joke.
\q Ery place I go, dey make stink kine joke bout me too,
\q2 Da king guy you wen pick.
\b
\s1 Book Numba Three Pau
\q
\v 52 Real good fo tell dis all da time:
\q2 Da One In Charge, he do plenny good tings fo us guys.
\q Dass fo shua!
\q2 Dass it!
\c 90
\ms1 Book Numba Four
\mr (Songs 90—106)
\s1 God Stay Foeva, But Not Peopo
\r (2 Peter 3:8)
\d Moses, da guy dat stay all out fo God, wen pray lidis.
\q
\v 1 Eh God, you da One Dat Stay In Charge a me!
\q2 From oua ancesta guys time till now,
\q2 You jalike one safe shelta wea us guys go hide.
\q
\v 2 Befo had mountains,
\q2 Befo you make da earth an all da diffren lands,
\q Befo had time even, you stay God fo real kine.
\q2 An you goin stay God foeva!
\b
\q
\v 3 You da One make peopo come dirt again wen dey mahke.
\q2 You tell, “You peopo, time awready fo come dirt jalike befo time!”
\q
\v 4 \x - \xo 90:4: \xt 2Pet 3:8\x*Da way you see um, tousand year pass
\q2 Jalike was yestaday,
\q2 Jalike couple hours nite time.
\q
\v 5 You knock out peopo fo make dem mahke,
\q2 So dey donno wass happening.
\q2 Da peopo, dey jalike da grass dat come up morning time.
\q
\v 6 Jalike wen da sun come up, get new flowa,
\q2 But befo da sun go down, da grass come all junk an dry up.
\b
\q
\v 7 Us peopo, same ting,
\q2 Wen you come huhu wit us, jalike us had it awready.
\q2 Wen you get mad, we come sked plenny.
\q
\v 8 All da time, us guys do tings we get da blame fo.
\q2 But you know, right den an dea.
\q Us guys do bad tings an hide um from you.
\q2 But you see um, jalike one spotlight on top um.
\q
\v 9 Wen you stay huhu wit us guys,
\q2 Den all da time us guys live, ony come poho.
\q Life come pau real quick, jalike one moan,
\q2 All da year dat we stay.
\q
\v 10 Da time us guys get fo live, ony seventy year,
\q2 Maybe eighty, if we strong.
\q But no matta how long us guys live,
\q2 Da bestes year, still make us guys come real tired an give us humbug.
\q Cuz da year pass real quick,
\q2 Jalike we fly away.
\q
\v 11 Eh You In Charge! No mo nobody undastan fo real kine
\q2 How strong you, wen you get mad!
\q Nobody undastan how plenny sked us gotta be,
\q2 Wen you come real huhu!
\b
\q
\v 12 So den, help us guys fo know how much time we get fo real kine.
\q2 Dass how we goin come mo smart inside, fo know wat fo do erytime.
\b
\q
\v 13 Eh You In Charge! So, how long you goin stay huhu wit us guys?
\q2 Try change yoa mind an show pity fo us guys dat work fo you!
\q
\v 14 Ery day wen da sun come up,
\q2 Let us guys know fo shua dat you stay tight wit us!
\q Den, all da time we goin live,
\q2 We can yell cuz we feel good inside.
\q
\v 15 Fo all da days dat you wen give us hard time,
\q2 Make us guys feel good inside da same numba days,
\q2 Fo all da years dat we wen see bad tings happen.
\q
\v 16 Us guys dat work fo you, we like see da tings you do,
\q2 We like fo oua kids see how awesome you stay.
\q
\v 17 Eh God! You Boss fo us guys! We like you make real nice to us guys!
\q2 Da work we do, make um come out good.
\q2 Az right, make all dat work we do come out good!
\c 91
\s1 God Take Kea Us Guys
\r (Mark 4:6; Luke 4:10-11)
\q
\v 1 Da God Dass Mo Importan Den All Da Odda Gods,
\q2 He stay hide you inside his safe shelta.
\q Cuz he da God Dat Get All Da Powa,
\q2 He let you stay wit him so notting goin hurt you.
\q
\v 2 I tell dis bout Da One In Charge:
\q2 “Him, he jalike one strong wall
\q2 Dat no let notting hurt me.
\q He da God fo me.
\q2 I trus him.”
\b
\q
\v 3 Da One In Charge goin get you outa trouble.
\q2 He no goin let da trap catch you.
\q2 He no goin let da plague kill you.
\q
\v 4 He goin make shua notting go afta you
\q2 Jalike da mudda bird hide da small bird unda her wing.
\q You can trus him!\fig Da mudda bird hide da bebe birds|src="AP-03-04.tif" size="col" ref="91:4"\fig*
\q2 Dass why he stay jalike one shield o one wall fo proteck you.
\b
\q
\v 5 You, you no need come sked
\q2 Dat somebody goin attack you nite time,
\q2 O dat one arrow goin hit you day time.
\q
\v 6 You no need tink, “Bumbye dark time,
\q2 Da plague goin kill me!
\q2 Bumbye noon time,
\q2 Some bad spirit goin wipe me out!”
\b
\q
\v 7 Notting bad goin happen to you,
\q2 No matta tousan peopo mahke one side a you
\q2 An mo den ten tousan peopo da odda side.
\q
\v 8 You ony gotta look,
\q2 An you goin see how God pay back da peopo dat do bad tings.
\b
\q
\v 9 You tell, “Eh! You Da One In Charge! You jalike da safe shelta wea I hide
\q2 So notting goin hurt me!”
\q Da God Dass Mo Importan Den All Da Odda Gods,
\q2 You wen get him fo proteck you.
\q
\v 10 Cuz a dat, no goin get notting bad happen to you.
\q2 No mo notting bad goin come nea wea you live.
\b
\q
\v 11 \x - \xo 91:11: \xt Matt 4:6; Luke 4:10\x*God, he goin tell his angel messenja guys
\q2 Fo take kea you ery place you go.
\q
\v 12 \x - \xo 91:12: \xt Matt 4:6; Luke 4:11\x*Jalike dey goin pick you up an carry you in dea arms
\q2 So you no goin bus up yoa feets on top da rocks.
\q
\v 13 \x - \xo 91:13: \xt Luke 10:19\x*You goin win ova eryting,
\q2 Jalike if you wen fight wit da young lions
\q2 O da sea monsta.
\b
\q
\v 14 Da One In Charge, dis wat he tell:
\q2 “Eh, dis guy get love an aloha fo me an stay tight wit me,
\q2 An he my guy cuz he know who me fo real kine!
\q Dass why I goin get him outa trouble
\q2 An no let notting hurt him.
\q
\v 15 Any time he get trouble,
\q2 He can yell to me Da One In Charge fo help him.
\q I goin lissen to him, I goin be dea
\q2 Fo make shua notting hurt him,
\q2 An I goin make shua erybody know he importan.
\q
\v 16 I goin make him stay good inside cuz he know he goin live long time,
\q2 He goin see da powa I get fo take my peopo outa trouble.”
\c 92
\s1 Song Fo Da Res Day
\d Song fo God, fo sing um on da Res Day.
\q
\v 1 Good, fo tell erybody dat you da greates, Da One In Charge!
\q2 Good, fo make music so erybody know who you,
\q2 Da God Dass Mo Importan Den All Da Odda Gods!
\q
\v 2 Morning time, I stay tell how you stay tight wit yoa peopo!
\q2 Nite time, I stay tell how I can trus you erytime!
\q
\v 3 I stay play da ten string harp an da twelve-string harp,
\q2 I stay play da small harp fo help me tink plenny bout you.
\q
\v 4 Cuz Da One In Charge, you make me stay good inside
\q2 Cuz a da tings you wen do.
\q I like sing real loud cuz I feel real good,
\q2 Erytime I tink bout da tings you do cuz a yoa powa.
\b
\q
\v 5 Eh! Da One In Charge, all da kine tings you do
\q2 Stay awesome to da max!
\q An gotta tink plenny fo undastan
\q2 All da new tings you make plan fo do!
\q
\v 6 But fo da kine peopo dat donno how fo tink good,
\q2 Get stuff dey no goin know.
\q Da dumb buggas dat tink dey no need learn notting,
\q2 Dey no can undastan wat I goin tell now.
\q
\v 7 Dis wat dey no undastan:
\q2 No matta da bad kine peopo come up all ova da place jalike grass,
\q2 An all da bad guys dat stay do wass wrong look good, jalike wen da flowas come out,
\q God goin wipe um out,
\q2 An dey goin stay wipe out, all da time!
\q
\v 8 But you, you Da One In Charge,
\q2 An you stay da mos importan one, foeva!
\b
\q
\v 9 Dis fo shua: da peopo dat stay agains you, Da One In Charge,
\q2 Goin come mahke die dead!
\q Da ones dat stay do wass wrong,
\q2 Dey goin run away all ova da place!
\b
\q
\v 10 You wen make me come real strong,
\q2 Jalike da big wild bulls.
\q You give me one haku lei fo my head,
\q2 Fo show you get aloha fo me.
\q
\v 11 I see awready wat wen happen to da guys dat stay agains me.
\q2 I hear awready wat wen happen to da bad peopo dat come fo fight me.
\q
\v 12 Da peopo dat stay do wass right,
\q2 Dey goin come up all ova da place
\q2 Jalike da palm trees.
\q Dey goin grow an come big
\q2 Jalike da cedar trees Lebanon side.
\q
\v 13 Jalike dey stay planted by da Temple Fo Da One In Charge
\q2 Jalike dey come up inside da yard aroun da place wea oua God stay.
\q
\v 14 Even afta dose guys dat do wass right come ol an get gray hair,
\q2 Dey still strong,
\q Jalike dey get plenny life inside dem
\q2 An dey still growing.\fig Wen da guys dat do wass right get gray hair, dey still get plenny life inside dem|src="AP-03-05.tif" size="col" ref="92:14"\fig*
\q
\v 15 Dey tell,
\q2 “Da One In Charge stay do da right ting erytime.
\q He jalike one big rock fo me, cuz he take kea me.
\q2 He ony good, no mo notting bad in him!”
\c 93
\s1 God Da King
\q
\v 1 Da One In Charge, he da king!
\q2 He stay awesome an strong
\q2 Jalike he wear king kine robes!
\q He wen put da world in da right place,
\q2 An no mo notting can shake up da world from dea!
\q
\v 2 Eh! You Da One In Charge! From da time you make da world,
\q2 You get da right fo be king!
\q2 You stay from befo dat time!
\b
\q
\v 3 Da One In Charge, da ocean make plenny noise!
\q2 Da ocean stay pound plenny!
\q
\v 4 But you, Da One In Charge, you mo awesome an importan still yet!
\q2 Mo awesome den da noise from da big watta,
\q2 Mo awesome den da surf inside da ocean!
\b
\q
\v 5 Da Rules you give us guys,
\q2 Can trus um cuz stay true.
\q Yoa Temple stay how suppose to be,
\q2 Cuz eryting dea stay spesho fo you, Da One In Charge, all da time.
\c 94
\s1 God Da Judge Fo Erybody
\r (Rome 11:2; 1 Corint 3:20)
\q
\v 1 Eh! You Da One In Charge! You da kine God dat get peopo back
\q2 Fo da way dey mess up eryting!
\q2 So, let erybody see how you get back
\q2 Da ones dat tink dey can do any kine!
\q
\v 2 You da one stay judge fo da peopo all ova da world,
\q2 So go pay back da peopo dat tink dey mo betta den all da odda peopo,
\q2 Fo wat dey wen do.
\q
\v 3 Eh! You Da One In Charge! Da peopo dat stay do bad tings,
\q2 How long dey goin make tantaran weneva dey do someting bad?
\q
\v 4 Da tings dey tell cuz dey tink dey big
\q2 Come out plenny from dea mout, an no bodda dem!
\q2 All dem crooked guys stay talk big bout da bad tings dey do.
\q
\v 5 Eh! You Da One In Charge! Dey stay smash yoa peopo!
\q2 Dey give da peopo dat you own hard time!
\q
\v 6 Dey kill widows an peopo from odda place.
\q2 Dey wipe out da kids dat no mo fadda o mudda.
\q
\v 7 An dey tell,
\q2 “Da One In Charge, he no see notting!
\q2 Da God Jacob wen pray to, he no undastan wass happening!”
\b
\q
\v 8 You guys from oua peopo Israel
\q2 Dat donno how fo tink notting,
\q2 Mo betta you undastan!
\q You peopo dat do stupid kine stuff,
\q2 No good you neva learn wat fo do!
\q
\v 9 Da one dat wen give you ears,
\q2 You tink he no can hear?
\q Da one dat wen make yoa eye,
\q2 You tink he no can see?
\q
\v 10 Da one dat stay punish da nations --
\q2 You tink he no goin punish you guys too?
\q Da one dat stay teach peopo eryting --
\q2 You tink he donno wat you guys stay do?
\q
\v 11 \x - \xo 94:11: \xt 1Cor 3:20\x*Da One In Charge, he know how peopo tink.
\q2 He know wat dey tink bout, ony wase time.
\q
\v 12 Eh! Da One In Charge, da peopo you tell um wen dey wrong so dat dey can learn,
\q2 Da ones you teach from yoa Rules,
\q2 Dey can stay good inside!
\q
\v 13 Da stuff you teach dem, give um cool head
\q2 Erytime dey get trouble,
\q An you goin do all dis,
\q2 Till da bad guys go down
\q2 Inside one deep hole.
\q
\v 14 Cuz Da One In Charge no goin dump his peopo.
\q2 He no goin go way from da ones dat stay his.
\q
\v 15 Den bumbye, da judge guys goin judge da right way,
\q2 An cuz a dat, all da peopo dat stay pono inside,
\q2 Dey goin do eryting da right way too.
\b
\q
\v 16 You tink get somebody stand up fo help me
\q2 Wen da bad guys come afta me, o wat?
\q You tink somebody hang in dea fo me
\q2 Agains da peopo dat stay do bad tings, o wat?
\q2 No way!
\q
\v 17 If Da One In Charge neva help me,
\q2 I litto mo mahke an go da place wea nobody talk.
\q
\v 18 Weneva I start fo tink,
\q2 “I no can stand up!”
\q You stay right dea, Da One In Charge,
\q2 An you no let me fall down!
\q
\v 19 Wen I tink bout tings dat bodda me plenny,
\q2 You make me feel shua notting bad goin happen.
\q2 Cuz a dat, I stay feel real good inside!
\q
\v 20 Da king guys dat stay wipe out peopo
\q2 An make rules dat tell, okay fo make any kine.
\q2 You tink dey can work wit you, o wat?
\q2 No way!
\q
\v 21 Dat kine peopo come togedda fo kill da peopo dat do da right ting.
\q2 Dea judges tell, da peopo dat neva do notting bad gotta bleed an mahke.
\q
\v 22 You know wat? Da One In Charge wen come da One dat take kea me,
\q2 Jalike one strong wall wea I can hide,
\q2 Jalike one big rock wea nobody can hurt me.
\q
\v 23 Da One In Charge, he goin get um back fo da way dey mess up eryting.
\q2 He goin wipe dem out fo da bad tings dey wen do.
\q2 Az da God us guys pray to, dass Da One In Charge a us, goin wipe dem out!
\c 95
\s1 You Talk Good Bout God, You Do Wat He Tell
\r (Hebrews 3:7-11,15,18; 4:3,5,7,10)
\q
\v 1 Eh! We go yell to Da One In Charge, cuz we stay good inside!
\q2 We goin make big noise fo da One dat stay strong
\q Jalike he one big rock,
\q2 Da One dat get us guys outa trouble!
\q
\v 2 We go da Temple fo meet him an tell him “Mahalo plenny!”
\q2 Fo make big noise fo him wen we sing!
\q
\v 3 Cuz Da One In Charge, he da God dass fo real.
\q2 He da awesome King dat get da powa ova all da odda gods.
\b
\q
\v 4 From unda da ocean to da top a da mountain,
\q2 Da One In Charge stay in charge.
\q
\v 5 Da ocean, he da owna, cuz he wen make um.
\q2 Da dry land, he own dat too,
\q2 Cuz he wen put um togedda wit his own hands.
\b
\q
\v 6 Eh come!
\q2 We go down in front Da One In Charge,
\q2 We go down in front da One da dat wen make us guys.
\q
\v 7 \x - \xo 95:7: \xt Heb 3:7-11\x*\x - \xo 95:7: \xt Heb 3:15; 4:7\x*Cuz him, he oua God.
\q2 Us guys, we da peopo he take kea of,
\q2 Jalike us guys da sheeps, an him da sheep guy.
\s1 God Talk To Da Peopo
\b
\q Dis, wat I like fo you guys do today,
\q2 Lissen wat God tell you guys!
\q
\v 8 \x - \xo 95:8: \xt Outa 17:1-7; Census 20:2-13\x*God tell, “Eh! No be hard head, jalike befo time
\q2 Wen yoa ancesta guys wen stay inside da boonies,
\q Dis da place dey call Meribah,
\q2 Cuz yoa ancesta guys wen fight agains me,
\q Dey call dat same place Massah too,
\q2 Cuz yoa ancesta guys wen tes me ova dea
\q
\v 9 Dat time, yoa ancesta guys challenge me
\q2 Fo find out how I stay fo real kine.
\q2 Neva mind dey awready see plenny wat I do.
\b
\q
\v 10 “Was forty year, yoa ancesta guys was pilau fo me.
\q2 Dis how I wen tink, ‘Dese peopo! Inside, dey like do dea own ting!
\q2 Dey donno how fo do tings my way!’
\q
\v 11 \x - \xo 95:11 a: \xt Census 14:20-23; Rules2 1:34-36; Heb 4:3,5; \xt Rules2 12:9,10\x*Cuz a dem, I wen come huhu an wen make one strong promise --
\q2 I wen tell, ‘No way dese peopo goin go
\q2 Da place wea I goin make dea heart res inside!’”
\b An dass wat God tell you guys today.
\c 96
\s1 God Da King Fo Erybody
\r (Jesus Guys 17:31)
\q
\v 1 Sing one new song fo Da One In Charge!
\q2 Erybody inside da world, sing fo Da One In Charge!
\q
\v 2 Sing fo Da One In Charge!
\q2 Tell how he da kine God dat give you da powa
\q2 Fo do eryting he like you fo do!
\q Ery day, tell da good stuff
\q2 Bout how he get you outa trouble!
\q
\v 3 Wen you stay wit da diffren nations
\q2 Tell da story bout how awesome Da One In Charge stay!
\q Wen you stay wit all da diffren peopos,
\q2 Tell how da tings he do blow yoa mind!
\b
\q
\v 4 Cuz Da One In Charge, he big!
\q2 Good fo erybody tell good tings bout him!
\q You gotta get respeck fo him,
\q2 Mo den all da odda gods!
\q
\v 5 You know, da gods fo da odda peopos,
\q2 Dey no mo powa notting,
\q2 But Da One In Charge, he da One wen make da sky!
\b
\q
\v 6 All aroun Da One In Charge, eryting stay awesome!
\q2 Eryting aroun him, show dat he da King!
\q Inside da place dat stay spesho fo him,
\q2 Can see how strong an unreal he stay!
\b
\b
\q
\v 7 \x - \xo 96:7: \xt Songs 29:1,2\x*Eh, all you diffren peopos, wit all yoa ohanas,
\q2 Tell dis: “Da One In Charge, he awesome! He strong!”
\q
\v 8 Tell dis too: “Da One In Charge, we know wat kine god him,
\q2 An he awesome fo shua!”
\q Wen you go inside his temple yard,
\q2 Bring someting fo show you get respeck fo him.
\q
\v 9 Wen Da One In Charge let you see how good an spesho he stay,
\q2 Go down in front him, fo show love an respeck!
\q You peopos from all ova da world,
\q2 Go come sked an shaking in front him!
\b
\b
\q
\v 10 Tell all da diffren nations, “Da One In Charge, he da King!
\q2 Fo shua, da world stay solid, no can throw um off.
\q Wen Da One In Charge judge all da diffren peopos,
\q2 He judge um da right way!”
\b
\p
\v 11 God tell,
\q1 “All you peopo inside da sky, dance an sing!
\q2 All you peopo inside da world, yell cuz you feel good inside!
\q Good, da ocean an eryting inside da ocean,
\q2 Go make big noise jalike thunda!
\q
\v 12 Good, in da country, all da plants dea,
\q2 Dance an sing!”
\q Den, all da trees inside da fores
\q2 Goin stay good inside an yell
\q2
\v 13 In front Da One In Charge,
\q2 Cuz he stay come hea!
\q He stay come fo be da Judge fo da whole world.
\q2 He goin judge erybody in da world da right way.
\q He goin show da peopos wass da trut fo real kine
\q2 So dat dey can trus him.
\c 97
\s1 God, Da Winna
\q
\v 1 Da One In Charge, he da king!
\q2 I like erybody inside da world stay good inside cuz a dat!
\q2 I even like all da islands go dance an sing!
\q
\v 2 Us guys no can see wat Da One In Charge stay do,
\q2 Cuz heavy an dark, da clouds all aroun him!
\q We know he goin stay da king foeva,
\q Cuz he do wass right erytime,
\q2 An he judge da right way erytime.
\q
\v 3 Get fire dat stay go in front him
\q2 An burn up all da ones aroun him, dat stay agains him.
\q
\v 4 Weneva he make lightning,
\q2 Light up da groun!
\q2 Da earth see wass happening an shake plenny.
\q
\v 5 Wen Da One In Charge show up,
\q2 Da mountains melt in front him, jalike wax.
\q2 Cuz he da boss fo da whole world.
\q
\v 6 Da sky show dat he stay do da right ting erytime,
\q2 All da diffren peopos see how awesome Da One In Charge stay.
\b
\q
\v 7 All da ones dat get idol kine gods fo dea boss, goin come shame.
\q2 All da ones dat stay talk big bout dea idol kine statues, same ting.
\q Eh, all you gods!
\q2 Go down on top yoa face fo show respeck fo da real God!
\q
\v 8 Da One In Charge, wen you judge peopo,
\q2 You judge um da right way erytime.
\q Az why da peopo dat live aroun Mount Zion
\q2 Hear bout Da One In Charge, an stay good inside.
\q2 Same ting fo da peopo dat live in da odda towns
\q2 All ova da Judah land!
\q
\v 9 Cuz you, Da One In Charge, you da mos importan one in da whole world!
\q2 Erybody know, you mo importan den all da odda gods!
\b
\q
\v 10 You guys dat get love an aloha fo Da One In Charge,
\q2 Good, you stay hate da bad tings peopo do,
\q Cuz Da One In Charge take kea da ones dat stay tight wit him.
\q2 He get um outa trouble wen da bad guys come afta dem.
\q
\v 11 God stay do good tings
\q2 Fo da peopo dat get um right wit him,
\q2 God make um shine bright.
\q Da peopo dat stay do wass right,
\q2 God make um stay real good inside.
\q
\v 12 All you peopo dat stay do wass right erytime,
\q2 You can stay good inside, cuz a wat Da One In Charge stay do!
\q Go tell dat he da greates,
\q2 Cuz he stay good an spesho!
\c 98
\s1 God Stay In Charge A Da World
\r (Jesus Guys 17:31)
\d One Song Fo Da One In Charge.
\q
\v 1 Sing one new song fo Da One In Charge,
\q2 Cuz he wen do awesome tings!
\q He da winna,
\q2 Cuz he get plenny powa,
\q2 An he no need nobody fo help him, cuz he spesho!
\q
\v 2 Da One In Charge, he show erybody dat he da winna!
\q2 He show all da diffren peopos dat he erytime do wass right.
\q
\v 3 Da One In Charge, he no foget fo stay tight wit da Israel ohana,
\q2 An dey can trus him, fo do wat he tell he goin do.
\q Dass why da peopos from da mos far parts a da world know,
\q2 Dat oua God get his own Israel peopo outa trouble!
\b
\q
\v 4 Eh! You peopos all ova da world!
\q2 Make big noise fo Da One In Charge!
\q Open yoa mout an yell
\q2 Cuz you stay good inside, an sing!
\q
\v 5 Sing to Da One In Charge wit da small harp!
\q2 Use yoa harp fo sing songs!
\q
\v 6 Blow da metal trumpets,
\q2 An make noise wit da sheep horn trumpets,
\q2 In front oua king, Da One In Charge!
\b
\q
\v 7 Same ting, I like fo da ocean an eryting dat get inside um
\q2 Make plenny noise fo Da One In Charge, jalike wen get one storm!
\q I like da world an all da peopo dat stay live dea
\q2 Make big noise fo him too!
\q
\v 8 I like da rivas make noise jalike dey clap fo him!
\q2 I like da mountains yell cuz dey stay good inside
\q2
\v 9 Cuz all dem stay in front Da One In Charge!
\q Fo shua he coming,
\q2 Fo be da judge fo erybody inside da world.
\q He goin judge da world da right way,
\q2 An he no goin make diffren kine to diffren peopos!
\c 99
\s1 God, Da King Dat Stay Good An Spesho
\q
\v 1 \x - \xo 99:1: \xt Outa 25:22\x*Da One In Charge, he da king!
\q2 Az why all da peopos stay sked an shaking!
\q2 He get his throne above da awesome angel watcha guys.
\q2 Az why da groun shake too.
\q
\v 2 Da One In Charge, he da importan one on top Zion Hill, Jerusalem town.
\q2 He mo importan den all da diffren peopos.
\q
\v 3 Good, all da peopos tell, “You, da mos importan one! You awesome!”
\q2 Cuz dey know wat kine god him,
\q An dey get choke respeck fo him.
\q2 Da One In Charge, he good an spesho.
\b
\q
\v 4 Eh God! You da strong king.
\q2 You get love an aloha fo whoeva do da right ting!
\q2 You da One dat tell wass da bestes way fo da Israel peopo
\q2 An you set up da rules fo dem, how fo do wass right.
\q
\v 5 Dass why I tell, “Tell erybody dat da God us guys pray to, dass Da One In Charge a us, he da greates!
\q2 Go down in front him, wea he sit on top his throne!
\q2 Cuz Da One In Charge, he good an spesho!”
\b
\q
\v 6 Moses an Aaron, dey was pries guys dat work fo God.
\q2 Samuel too, he was one a dem guys
\q2 Dat wen aks God fo help um cuz dey know who him.
\q All dem guys, wen dey yell to Da One In Charge fo help um,
\q2 Den Da One In Charge lissen to dem an help um.
\q
\v 7 \x - \xo 99:7: \xt Outa 33:9\x*He talk to dem outa da cloud dat go from da groun to da sky.
\q2 Dey wen take kea fo do wateva Da One In Charge tell um fo do --
\q2 Da tings he tell dey suppose to do.
\q
\v 8 An you, da God us guys pray to, dass Da One In Charge a us!
\q2 You wen do wat yoa peopo aks you fo do!
\q2 Wen dey mess up, you da kine God dat wen let um go.
\q2 But same time, you wen punish dem fo da bad tings dey do.
\b
\q
\v 9 All you peopo, tell erybody dat da God us guys pray to, dass Da One In Charge a us, he da greates!
\q2 Go down in front him, on top da hill dat stay spesho fo him,
\q2 Cuz da God us guys pray to, dass Da One In Charge a us, he good an spesho!
\c 100
\s1 Song Fo Tell God “Mahalo!”
\q
\v 1 Erybody all ova da world,
\q2 Yell to God cuz you feel good bout him!
\q
\v 2 Go in front Da One In Charge cuz you stay good inside!
\q2 Wen you stay in front him, yell fo show him how you feel inside!
\q
\v 3 Fo shua you gotta know: Da One In Charge, he God!
\q2 He da One wen make us guys,
\q2 An us guys his peopo!
\q Jalike we da sheeps
\q2 Dat he lead to da grass.
\b
\q
\v 4 Wen you go thru da gate to his place,
\q2 Tell him “Mahalo!”
\q Wen you go inside his Temple yard,
\q2 Tell erybody he da greates!
\q Tell um dat you his peopo,
\q2 An dat you know he da kine God
\q2 Dat stay do good tings fo you guys!\fig Wen you go thru da gate to his place, tell him “Mahalo!”|src="AP-03-06.tif" size="col" ref="100:4"\fig*
\q
\v 5 \x - \xo 100:5: \xt 1Rec 16:34; 2Rec 5:13; 7:3; Ezra 3:11; Songs 106:1; 107:1; 118:1; 136:1; Jer 33:11\x*Cuz Da One In Charge, he good!
\q2 He stay tight wit his peopo all da time!
\q Yoa kids an da ones dat goin come from dem,
\q2 Dey goin know dey can trus him
\q2 Jalike you guys know fo shua you can trus him!
\c 101
\s1 Da King Make Promise To God
\d One King David kine song fo God.
\q
\v 1 I goin stay tight wit you, Da One In Charge,
\q2 An I goin judge peopo da right way.
\q Dass wat I stay sing bout now.
\q2 I stay sing dis fo you, Da One In Charge.
\q
\v 2 I goin tink plenny bout how fo live
\q2 So dat nobody can poin finga me.
\q2 So, wen you goin come by me?
\b
\q Wen I stay inside my palace fo judge peopo,
\q2 I goin know inside, nobody can poin finga me.
\q2
\v 3 I no goin even look at good fo notting kine stuff.
\q I hate peopo dat make crooked kine deal.
\q2 I no goin do notting lidat!
\q
\v 4 I no goin tink crooked kine bout notting.
\q2 I no goin even know how fo do wass bad.
\b
\q
\v 5 Anybody go talk stink bout his fren,
\q2 So da fren no can hear wat he tell,
\q2 I goin wipe out da guy dat talk stink.
\q Anybody tink dey it an odda peopo ony junk,
\q2 I goin had it wit dem too.
\q
\v 6 I goin look good fo find out who I can trus inside dis land,
\q2 So den dey can live wit me.
\q Da ones dat stay live da way nobody can talk stink bout dem,
\q2 Dey goin be my helpa guys.
\b
\q
\v 7 Nobody dat bulai peopo goin stay inside my palace.
\q2 Nobody dat tell tings dat not true can come in front me.
\q
\v 8 Firs ting ery day, I goin wipe out
\q2 All da peopo inside dis land dat stay do bad kine stuff.
\q I goin cut off da ones dat stay do wass wrong
\q2 So dey no goin live inside da town wea Da One In Charge live.
\c 102
\s1 One Guy Dat Stay Suffa, Pray To God
\r (Hebrews 1:10-12)
\d One guy dat get mo presha den he can handle pray lidis, fo tell all his problem in front Da One In Charge.
\q
\v 1 Eh! You Da One In Charge! I praying to you, so try lissen!
\q2 I yelling fo you help me!
\q
\v 2 Right now, I stay presha out,
\q2 So no go turn da odda way!
\q Lissen to me,
\q2 An do someting fo me real quick
\q2 Cuz I yelling fo you help me!
\q
\v 3 Eh! Da time I stay alive, almos pau,
\q2 Jalike da smoke dat come an go.
\q Jalike I stay burn up inside,
\q2 Jalike my bones stay burn on top one hot fire.
\q
\v 4 I stay all bus up,
\q2 Jalike da grass wen peopo step all ova um,
\q Jalike inside, I stay all hamajang.
\q2 Da way I feel, I even foget fo eat,
\q2
\v 5 Cuz I ony feel like moaning.
\q2 Dass why I coming skinny, ony skin an bone.
\q
\v 6 I look like one scavenja bird dat live inside da boonies,
\q2 Jalike one small kine pueo dat live
\q2 Wea ony get bus up kine houses.
\q
\v 7 I lay down an no can sleep,
\q2 No mo nobody by me, jalike one bird dat sit on top one roof.
\q
\v 8 All da time, da peopo dat stay agains me talk stink bout me.
\q2 Da peopo dat make fun a me,
\q Wen dey put kahuna on top somebody, dey use my name.
\q2 Dey use um fo make fo da odda guy get da same kine trouble jalike me.
\q
\v 9-10 Cuz you stay huhu wit me,
\q2 You pick me up an throw me out jalike I opala.
\q2 Da food I eat, ony ashes.
\q2 I cry an my tears go inside wat I drink.
\q
\v 11 Pretty quick now, da time I stay alive almos pau!
\q2 I goin be jalike da shadows, evening time.
\q2 I stay come all dry up, jalike da grass.
\b
\q
\v 12 But you, Da One In Charge, you goin stay king all da time.
\q2 All da peopo dat goin come bumbye, dey goin know bout you.
\q
\v 13 You goin do someting
\q2 Fo show you get pity an aloha fo da Jerusalem peopo --
\q2 Cuz right now, az da time you goin do good tings fo dem.
\q
\v 14 Cuz yoa worka guys, dey get love an aloha fo Jerusalem town,
\q2 No matta ony get rocks ova dea from da bus up houses.
\q2 Dey get pity even fo da dirt dat stay all ova da place.
\q
\v 15 Eh! You Da One In Charge! Bumbye, all da diffren nations
\q2 Goin show plenny respeck wen dey find out who you fo real kine.
\q Da king guys from all ova da world
\q2 Goin show plenny respeck wen dey see how awesome you stay.
\q
\v 16 Cuz Da One In Charge goin build Jerusalem town one mo time.
\q2 Den, peopo goin see how awesome he stay.
\q
\v 17 Wen da peopo dat no mo notting pray, he goin lissen.
\q2 He no goin tink da ting dey tell him fo do, ony junk.
\b
\q
\v 18 I like fo somebody write down wat I tell now,
\q2 Fo all da peopo dat goin come bumbye,
\q So da peopo inside one nation dat no even stay now
\q2 Goin tell good tings bout Da One In Charge.
\q
\v 19 Tell dose peopo dis:
\q2 Had one time, Da One In Charge wen look down
\q From da spesho place wea he stay up dea.
\q2 He look down from da sky to da earth,
\q2
\v 20 Fo lissen how da prisona guys stay moan,
\q2 An fo let go da guys da govmen goin kill fo punish dem.
\q
\v 21 Cuz a dat, peopo goin talk story on top Zion Hill
\q2 Bout wat kine god Da One In Charge.
\q2 An dey goin tell inside Jerusalem town dat he da greates.
\q
\v 22 Dass goin happen, da time da diffren peopos come togedda ova dea,
\q2 An king guys come dea fo show love an respeck fo Da One In Charge!
\b
\q
\v 23 But me, I not makule yet,
\q2 An still yet God wen make me come litto mo mahke,
\q2 An give me ony short time fo live!
\q
\v 24 I wen tell, “Eh! You da God fo me,
\q2 An you stay live foeva!
\q2 I ony live half my life, no make me mahke!
\q
\v 25 \x - \xo 102:25: \xt Heb 1:10-12\x*Long time ago, you wen form da world.
\q2 Da sky too, you wen make um wit yoa own hands.
\q
\v 26 All dat goin come wipe out,
\q2 But you goin stay foeva.
\q All dose tings, dey goin come poho.
\q2 You goin change um jalike clotheses,
\q2 An dey no goin stay no moa.
\q
\v 27 But you, you stay hea.
\q2 You no goin mahke eva.
\q
\v 28 Us guys dat work fo you, an oua kids,
\q2 We goin stay dea in front you.
\q Da peopo dat goin come from oua kids,
\q2 Dey goin stay solid,
\q2 Cuz you stay watch out fo dem.”
\c 103
\s1 Love An Aloha Fo God Peopo
\d One David kine Song fo God.
\r (Luke 1:50; James 5:11)
\q
\v 1 I tink lidis:
\q2 “Tell erybody dat Da One In Charge,
\q2 He da One give me da powa fo do eryting!”
\q Eryting inside me, like tell wat kine god him,
\q2 Da One dat stay good an spesho!
\q
\v 2 I tink lidis:
\q2 “Tell erybody dat Da One In Charge,
\q2 He da One give me da powa fo do eryting!”
\q An I no goin foget all da good tings he do fo me.
\b
\q
\v 3 He da One dat let you go
\q2 An hemo da shame fo da bad tings you wen do.
\q Erytime you stay sick,
\q2 He da One dat make you come good.
\q
\v 4 He da One dat buy back yoa life
\q2 So you can stay inside his ohana,
\q2 An no mahke an go inside da Deep Dark Hole.
\q He da One dat stay tight wit you cuz you stay his guy,
\q2 Jalike he put one crown on top yoa head
\q2 Wit love an aloha.
\q
\v 5 Da One In Charge give you da stuff dat make you feel good inside,
\q2 Cuz he do plenny good tings fo You.
\q No matta you litto mo ol now,
\q2 He make you come jalike one young guy again,
\q2 Jalike one eagle.
\b
\q
\v 6 Wat Da One In Charge do, erytime stay right.
\q2 Wen somebody take away da rights from odda peopo,
\q2 God, he da judge dat know da right ting fo do.
\b
\q
\v 7 Befo time, God wen let Moses know how he ack fo real kine,
\q2 He wen let da Israel peopo know wat he stay do.
\q
\v 8 \x - \xo 103:8: \xt James 5:11\x*Da One In Charge, he get plenny pity fo peopo,
\q2 An he like do good tings fo dem.
\q He no come huhu real quick.
\q2 He get plenny love an aloha fo stay tight with his peopo.
\q
\v 9 Still yet, God no goin poin finga all da time,
\q2 He no goin stay huhu all da time too.
\q
\v 10 God get da right fo punish us guys
\q2 Cuz we do crooked kine stuff --
\q2 But he no make lidat.
\q He get da right fo pay us guys back,
\q2 Cuz we wen go agains him --
\q2 But he no go afta us.
\q
\v 11 You know how far da earth to da sky?
\q2 Dass how plenny God get love an aloha fo us,
\q2 Fo stay tight wit da peopo dat get choke respeck fo him!
\q
\v 12 You know how far da place da sun come up
\q2 To da place da sun go down?
\q Dass how far God wen awready take away da shame
\q2 Fo da tings us guys wen do agains him!
\q
\v 13 Jalike one fadda guy show choke aloha fo his kids,
\q2 Dass how plenny aloha Da One In Charge get
\q2 Fo da peopo dat get respeck fo him!
\q
\v 14 Cuz Da One In Charge, he know how he wen make us guys,
\q2 He no foget dat us ony dust.
\b
\q
\v 15 Da peopo, dey live ony short time,
\q2 Jalike da grass.
\q Dey no stay long time.
\q Jalike wen da wild flowa come out,
\q
\v 16 An den da wind blow litto bit,
\q2 An no mo da flowa.
\q An even da place wea da flowa wen grow,
\q2 Nobody rememba.
\b
\q
\v 17-18 But Da One In Charge, he not like peopo.
\q2 He stay tight wit his peopo from long time befo time, an till long time from now,
\q2 Da ones dat get choke respeck fo him.
\q Da peopo dat stick wit da deal God wen make,
\q2 An no foget fo do
\q2 Da tings he wen tell um fo do,
\q He goin do wass right fo dem
\q2 An fo dea kids an grankids too!
\q
\v 19 Da One In Charge, he wen put his throne inside da sky,
\q2 An he da One dat stay in charge
\q2 A eryting an erybody!
\b
\q
\v 20 All you angel messenja guys dat work fo Da One In Charge,
\q2 Tell how Da One In Charge da One
\q2 Dat make you come wat he like you fo come!
\q Da One In Charge wen make you guys,
\q2 An make you real strong,
\q An you guys lissen to him
\q2 An go do eryting he tell you fo do.
\q
\v 21 All you army guys from da sky dat fight fo Da One In Charge,
\q2 Tell how he da One
\q2 Dat make you come wat he like you fo come!
\q You guys work fo Da One In Charge,
\q2 An you do wateva he like.
\q
\v 22 All da tings dat Da One In Charge wen make,
\q2 Ery place wea he stay in charge,
\q2 Tell how Da One In Charge da One
\q2 Dat make you come wat he like you fo come!
\b
\q An me, I tink same ting:
\q2 “I like tell erybody dat Da One In Charge,
\q2 He da One dat make me come wat he like me fo come!”
\c 104
\s1 Tell Good Tings Bout Da One Dat Wen Make Da World
\r (Hebrews 1)
\q
\v 1 Inside, I tink lidis:
\q2 “I like tell how Da One In Charge make me come wat he like me fo come!”
\q An I tell, “Eh! You Da One In Charge! You da God I pray to, an you big fo shua!
\q2 Erybody get respeck fo you!
\q2 Dey can see, you one awesome king!”
\b
\q
\v 2 Da One In Charge get light all aroun him,
\q2 Jalike dass wat he wea.
\q He set up da whole sky
\q2 Jalike one guy set up one tent cova.
\q
\v 3 He build his palace in da sky.
\q2 He use da clouds fo war wagon
\q An he ride on top da wind,
\q2 Jalike da wind get wings fo carry him.
\q
\v 4 \x - \xo 104:4: \xt Heb 1:7\x*God use da winds fo his messenja guys.
\q2 He sen da hot fire fo work fo him.
\b
\q
\v 5 God, you wen make da world solid
\q2 On top da foundation you wen make fo um.
\q2 No way da world goin move from dea, you know.
\q
\v 6 You wen wrap da deep ocean aroun da world
\q2 Jalike you cova um up wit one blanket.
\q2 Even da watta wen stay ova da top a da mountains.
\q
\v 7 But wen you tell da watta fo go, she go,
\q2 Jalike da watta come sked an run away wen you sen da thunda.
\q
\v 8 Den da mountains wen come up
\q2 An da valleys wen go down
\q2 Eryting go da place you wen make fo dem.
\q
\v 9 You wen put one borda line dat da watta no can cross.
\q2 Da watta no goin come back again
\q2 An cova up da earth.
\b
\q
\v 10 God, he da one dat make da watta springs
\q2 Wea da watta come out on top da groun an go da streams.
\q He sen da watta down thru da valleys
\q2 In da middo a da mountains.
\q
\v 11 Da rivas give watta to all da wild animals.
\q2 Wen da wild donkeys drink watta dea,
\q2 Dey no stay thirsty no moa.
\q
\v 12 Da birds make nes inside da trees nea da watta,
\q2 An sing in da middo a da branches an da leafs.
\q
\v 13 God pour watta all ova da mountains
\q2 From his palace inside da sky.
\q Cuz a da tings God do,
\q2 Da earth get all da watta she need.
\b
\q
\v 14 God da one make da grass come up fo da cows,
\q2 An plants fo da peopo farm um
\q2 So dey can make food come outa da groun.
\q
\v 15 Dey grow da grape fo da wine dat make um feel good inside,
\q2 An da olive fo da oil dat make dea face look nice,
\q An da wheat fo da bread dat make um stay strong.
\q
\v 16 Da trees dat Da One In Charge plant get enuff watta,
\q2 Even fo da big cedar trees Lebanon side.
\q
\v 17 Dass da place da birds make nes.
\q2 Da stork bird make house on top da pine tree.
\q
\v 18 Da high mountains, dey fo da wild goat,
\q2 Da cliffs, dey fo da rock badger hide dea.
\q
\v 19 You wen make da moon fo show wen da month start.
\q2 Da sun know wen da time fo go down.
\q
\v 20 You bring da dark time, da nite time,
\q2 Wen da animals dat live unda da trees come out.
\q
\v 21 Da young lions make big noise
\q2 Fo find da animals dey goin kill an eat.
\q2 Jalike dey aks God fo dea food!
\q
\v 22 Da sun start fo come up, an da lions bag outa dea,
\q2 Dey go back wea dey live an lay down.
\q
\v 23 Da peopo, dey go out fo do dea work
\q2 Till pau hana time.
\q
\v 24 Eh! You Da One In Charge! Get so plenny tings you wen make!
\q2 An eryting you make, you know wat you doing!
\q2 Da world stay full a da tings you wen make.
\q
\v 25 An den, da ocean, real big an real wide!
\q2 From one side to da odda side,
\q Get mo plenny animal den can count!
\q2 Dey move aroun inside dea,
\q2 Small kine an big kine!
\q
\v 26 \x - \xo 104:26: \xt Job 41:1; Songs 74:14; Isa 27:1\x*Dass wea da big boats stay go,
\q2 An da Leviatan sea monsta dat you wen make
\q2 So he can play inside dea.
\q
\v 27 All da tings dat live dea, dey stay wait
\q2 Fo you give dem dea food, da right time.
\q
\v 28 Wen you give um dea food,
\q2 Dey grab um up an grind um.
\q Jalike you open up yoa hand
\q2 An dey get all da good kine stuff dey like eat.
\q
\v 29 Wen you hide, an no let um see yoa face,
\q2 Bodda dem plenny.
\q Wen you no let um breave no moa,
\q2 Dey mahke an dea body come mud one mo time.
\q
\v 30 Wen you sen yoa Spirit, you make new life come,
\q2 Jalike you make da whole world come new one mo time.
\b
\q
\v 31 I like Da One In Charge stay real awesome all da time!
\q2 I like Da One In Charge stay real good inside
\q2 Cuz a da tings he wen make!
\q
\v 32 He look da earth, an da groun start fo shake.
\q2 He touch da mountains, an dey make smoke.
\q
\v 33 Me, I goin sing fo Da One In Charge all da time I stay alive!
\q2 I goin make music fo my God till I mahke!
\q
\v 34 Wen I tell him da tings I tink bout,
\q2 I like him tink, “Dass good!”
\q I goin stay real good inside
\q2 Cuz I stay tight wit Da One In Charge!
\q
\v 35 Da peopo dat stay do bad kine stuff,
\q2 I like dem come wipe out from da whole world!
\q Da ones dat stay do wass wrong,
\q2 I like fo dem no stay no moa.
\b
\q Inside, I like tell Da One In Charge “Mahalo!”
\q2 Cuz he do good tings!
\q2 Erybody, tell good tings bout Da One In Charge!
\c 105
\s1 God Take Kea His Peopo
\s2 Tell Da One In Charge He Da Greates, Fo Eryting He Wen Do
\q
\v 1 Tell Da One In Charge, dat he da greates!
\q2 Pray to him, cuz you know wat kine god him.
\q2 Tell all da diffren peopos, da tings he wen do.
\q
\v 2 Sing fo him,
\q2 Make music fo him.
\q2 Tell ova an ova, all da awesome kine tings he do!
\q
\v 3 Feel proud bout him cuz you know wat kine god him,
\q2 An you know he stay good an spesho.
\q All da peopo dat try fo know Da One In Charge fo real kine,
\q2 I like fo dem stay good inside.
\q
\v 4 Try fo find out wat Da One In Charge like you fo do,
\q2 Cuz den he goin make you strong inside.
\q2 All da time, try fo come mo nea him.
\q
\v 5 No foget all da kine tings he wen do dat us guys no can do,
\q2 Wen he do all kine unreal kine stuffs,
\q2 An wen he judge da peopo.
\q
\v 6 Lissen up, you peopo dat come from Abraham,
\q2 He da one dat get God fo his boss!
\q Lissen up, you guys dat come from Jacob,
\q2 He da one dat Da One In Charge wen pick!
\s2 Da Deal God Make Wit Abraham, Isaac, An Jacob
\q
\v 7 Dass him, Da One In Charge! An he oua God.
\q2 Wat he tell cuz he da judge stay true all ova da world.
\q
\v 8 All da time, he rememba da deal he wen make.
\q2 Fo one tousand generation, he tell how gotta be.
\q
\v 9 \x - \xo 105:9 a: \xt Start 12:7; 17:8; \xt Start 26:3\x*Az da deal he wen make wit Abraham,
\q2 Da strong promise he make to Isaac.
\q
\v 10 \x - \xo 105:10: \xt Start 28:13\x*He make da same deal solid fo Jacob,
\q2 Da one dat get da name Israel too.
\q2 Az da deal dat goin stay foeva,
\q
\v 11 Cuz God tell Jacob, “I goin give you da Canaan land foeva!
\q2 Az da land I wen pick fo come yoa kids property.”
\s2 Da Odda Ancesta Guys
\q
\v 12 Had one time, oua ancesta guys ony was litto bit,
\q2 Fo real, neva get plenny a dem dat time,
\q2 An dey no mo rights fo da land wea dey live.
\q
\v 13 Dey go dis side an dat side, from one land to da odda land,
\q2 From one king to anodda king.
\q
\v 14 \x - \xo 105:14: \xt Start 20:3-7\x*God no let nobody make any kine to his peopo.
\q2 Cuz dass his peopo, he even punish king guys.
\q
\v 15 He tell, “No even touch da peopo I wen pick!
\q2 No hurt da guys dat talk fo me!”
\s2 Joseph
\q
\v 16 \x - \xo 105:16: \xt Start 41:53-57\x*Da One In Charge wen make so da Canaan land dat no mo enuff fo eat.
\q2 He wen mess up eryting dey plant fo eat.
\q
\v 17 \x - \xo 105:17: \xt Start 37:28; 45:5\x*But befo God do dat,
\q2 He wen sen one guy Egypt side dat can help da Israel ohana.
\q Az was Joseph,
\q2 Da one dey wen sell fo come one slave.
\q
\v 18 \x - \xo 105:18: \xt Start 39:20—40:23\x*Ova dea, da peopo wen make any kine to Joseph.
\q2 Dey throw him inside da prison
\q Wit leg chain on top his feets
\q2 An iron band aroun his neck.
\q
\v 19 Layta, Joseph wen tell bout someting dat goin happen bumbye,
\q2 An da ting happen.
\q Da ting Da One In Charge wen tell Joseph
\q2 Show proof dat Joseph tell da trut.
\q
\v 20 \x - \xo 105:20: \xt Start 41:14\x*Da Egypt king, dat stay in charge a plenny diffren peopos,
\q2 He sen somebody fo open da door fo Joseph,
\q2 An let um outa prison.
\q
\v 21 \x - \xo 105:21: \xt Start 41:39-41\x*Den, da king put Joseph in charge a his govmen
\q2 An all da stuffs he get.
\q
\v 22 So Joseph get powa ova da king helpa guys,
\q2 Fo do howeva he like.
\q He teach da older guys dat work fo da king
\q2 Fo know wat dey gotta do.
\s2 Da Israel Peopo Egypt Side
\q
\v 23 \x - \xo 105:23 a: \xt Start 46:6; \xt Start 47:11\x*Afta dat, Joseph fadda Israel wen go Egypt side.
\q2 He live ova dea, wit da Egypt peopos dat come from Ham,
\q2 No matta he not from dea.
\q
\v 24 \x - \xo 105:24: \xt Outa 1:7-14\x*Da One In Charge make his peopo come choke plenny.
\q2 He make um come strong,
\q2 Cuz dey mo plenny den all da peopo dat stay agains dem.
\q
\v 25 Den, Da One In Charge wen make da Egypt peopo change dea mind
\q2 An start fo hate da Israel peopo dat spesho fo him.
\q Dey make sly kine plan fo jam up
\q2 Da ones dat get God fo dea boss.
\s2 Moses An Aaron, An How God Wack Da Egypt Peopo
\q
\v 26 \x - \xo 105:26: \xt Outa 3:1—4:17\x*God wen sen Moses, da guy dat work fo him,
\q2 An Aaron, da guy God wen pick.
\q
\v 27 Dey wen do awesome tings fo show da Egypt peopo who God,
\q2 Dey do unreal king tings inside da land wea da Ham peopo live.
\q
\v 28 \x - \xo 105:28: \xt Outa 10:21-23\x*God make eryting dark all ova da land,
\q2 Cuz dey go agains wat God tell um fo do.
\q
\v 29 \x - \xo 105:29: \xt Outa 7:17-21\x*God wen make all dea watta come blood,
\q2 An make da fishes mahke.
\q
\v 30 \x - \xo 105:30: \xt Outa 8:1-6\x*All ova dea land, get frogs ery place,
\q2 Even inside da king palace bedrooms!
\q
\v 31 \x - \xo 105:31 a: \xt Outa 8:20-24; \xt Outa 8:16,17\x*God tell fo plenny flies come, an dey come, da kine dat bite,
\q2 Den come gnats from one side a da country to da odda side.
\q
\v 32 \x - \xo 105:32: \xt Outa 9:22-25\x*Da rain, God make um come ice from da sky.
\q2 Had lightning all ova dea land.
\q
\v 33 God wen wack dea grape vines an fig trees,
\q2 An smash da odda trees all ova da land.
\q
\v 34 \x - \xo 105:34: \xt Outa 10:12-15\x*God tell fo da locust come,
\q2 An dey come, an da grasshoppa too,
\q2 Mo plenny den can count.
\q
\v 35 Da bugs eat up all da green plants inside dea land.
\q2 Dey eat up da fruits dat stay grow too.
\q
\v 36 \x - \xo 105:36: \xt Outa 12:29\x*Den he wipe out all da numba one boys inside dea land,
\q2 Da spesho ones, dat was goin make dea peopo strong.
\s2 Outa Egypt To Da Boonies
\q
\v 37 \x - \xo 105:37: \xt Outa 12:33-36\x*God wen take da Israel peopo outa dea,
\q2 Wit plenny silva an gold.
\q From all da Israel ohanas,
\q2 Neva have nobody dat no can go.
\q
\v 38 Da Egypt peopo, dey feel good wen da Israel peopo go way,
\q2 Cuz dey wen come sked a da Israel peopo.
\q
\v 39 \x - \xo 105:39: \xt Outa 13:21,22\x*God wen spread out one cloud fo cova dem, day time,
\q2 An he give um one fire fo make light, nite time.
\q
\v 40 \x - \xo 105:40: \xt Outa 16:2-15\x*Da peopo wen aks fo food,
\q2 An God bring um quail birds.
\q He give um bread from da sky
\q2 Nuff fo erybody.
\q
\v 41 \x - \xo 105:41: \xt Outa 17:1-7; Census 20:2-13\x*God open up one big rock
\q2 An plenny watta come out
\q2 Jalike one riva, no matta stay dry all aroun.
\q
\v 42 Cuz God no foget da promise he wen make to Abraham,
\q2 Cuz God stay good an spesho, an he da boss fo Abraham.
\s2 Da Land God Tell He Goin Give To Da Peopo
\q
\v 43 Wen God bring his peopo outa Egypt,
\q2 Dey stay real good inside.
\q2 Da peopo he wen pick was yelling cuz dey feel good inside.
\q
\v 44 \x - \xo 105:44: \xt Josh 11:16-23\x*God wen give his peopo da land
\q2 Wea odda peopos wen live befo time.
\q Da odda peopos wen work da groun,
\q2 But his peopo take um ova.
\q
\v 45 You know how come God give um all dat?
\q2 Az so dey can do wat he tell um dey gotta do,
\q An so dey can take wat he teach, an do um.
\q2 Eh erybody! Go tell good stuff bout Da One In Charge!
\c 106
\q
\v 1 \x - \xo 106:1: \xt 1Rec 16:34; 2Rec 5:13; 7:3; Ezra 3:11; Songs 100:5; 107:1; 118:1; 136:1; Jer 33:11\x*Eh you guys! Tell good tings bout Da One In Charge!
\b
\q2 Tell good tings bout Da One In Charge,
\q Cuz he good,
\q2 An he stay tight wit his peopo all da time!
\q
\v 2 No mo nobody can tell
\q2 All da tings Da One In Charge do cuz he strong,
\q2 O tell eryting bout how awesome him, you know!
\q
\v 3 Da peopo dat make fair fair to erybody
\q2 An dat do da right ting erytime,
\q2 Dey can stay good inside!
\b
\q
\v 4 Eh! Da One In Charge, wen you do nice tings fo yoa peopo,
\q2 No foget me too!
\q Wen you get dem outa trouble,
\q2 Try help me too!
\q
\v 5 Cuz wen good tings happen to da peopo you pick,
\q2 Same ting going happen to me.
\q I goin feel good inside
\q2 Wen yoa peopo feel good inside.
\q Wen da peopo dat stay yoas tell good tings bout you,
\q2 I goin tell good tings bout you, wit dem too.
\b
\q
\v 6 Us guys, we do bad kine stuff,
\q2 Jalike oua ancesta guys wen do.
\q Us make crooked kine,
\q2 An do wass wrong.
\q
\v 7 \x - \xo 106:7: \xt Outa 14:10-12\x*Da time oua ancesta guys stay Egypt side,
\q2 Dey neva undastan da awesome tings you wen do.
\q Dey neva rememba how plenny stuff you wen do
\q2 Cuz you stay tight wit dem.
\q Dey even wen go agains you
\q2 Dat time dey stay nea da Red Sea!
\b
\q
\v 8 Still yet, God wen get his peopo outa trouble,
\q2 So dat erybody know wat kine god him,
\q2 An how strong he stay.
\q
\v 9 \x - \xo 106:9: \xt Outa 14:21-31\x*God tell da Red Sea fo no ack like one ocean,
\q2 An da place come dry.
\q He make da peopo walk on da ocean floor
\q2 Jalike dey walk thru da boonies.
\q
\v 10 Wen da peopo dat stay hate da Israel guys like hurt dem
\q2 God wen get um outa trouble.
\q Da ones dat stay agains dem,
\q2 He neva let dem go afta his peopo.
\q
\v 11 Da watta cova up da ones dat go afta dem.
\q2 No mo nobody dat hate dem stay alive.
\q
\v 12 \x - \xo 106:12: \xt Outa 15:1-21\x*Den, da peopo start fo believe wat God wen tell um,
\q2 Dey sing fo tell good tings bout him.
\b
\q
\v 13 But, real quick, da peopo foget wat God wen do.
\q2 Dey neva wait fo hear wat dey need fo hear from him.
\q
\v 14 \x - \xo 106:14: \xt Census 11:4-34\x*Inside da boonies, dey wen go buckaloose
\q2 Fo get da kine stuffs dey like.
\q In da place wea nobody live,
\q2 Dey wen tes God fo see wat he goin do.
\q
\v 15 So God give um da kine stuff dey aks fo,
\q2 But he make um so dey come jalike dey no mo notting inside.
\q
\v 16 \x - \xo 106:16: \xt Census 16:1-35\x*Inside dea camp, dey come all jealous bout Moses
\q2 An Aaron, da guy dat stay spesho fo Da One In Charge.
\q
\v 17 Dat time, da groun open up
\q2 An jalike swallow Datan
\q2 An bury all da peopo dat follow Abiram.
\v 18 Had fire dat wen burn up all da peopo dat stay tight wit dem.
\q2 Da fire wipe out all da bad guys.
\b
\q
\v 19 \x - \xo 106:19: \xt Outa 32:1-14\x*Mount Sinai side, dey melt metal fo make one idol kine god
\q2 Dat look jalike one bebe cow,
\q2 An dey go down in front um an pour drink kine sacrifice in front um.
\q
\v 20 Dey had dea real awesome God,
\q2 But dey change an go pray to someting
\q2 Dat look jalike one cow dat eat grass.
\q
\v 21 Dey foget God, dat wen get um outa trouble,
\q2 Da One dat wen do big time stuff Egypt side.
\q
\v 22 He do miracles inside da land wea da Ham peopo live,
\q2 An make scary kine tings happen by da Red Sea.
\q
\v 23 So God wen tell, “I goin wipe out all da peopo!”
\q2 But Moses, da guy God wen pick,
\q He go stand in da middo wit God on one side
\q2 An da peopo on da odda side.
\q He try fo make God no kill da peopo,
\q2 No matta God wen had it wit da kine stuff da peopo stay do.
\b
\q
\v 24 \x - \xo 106:24: \xt Census 14:1-35\x*Afta dat, da peopo no like come inside dis nice land.
\q2 Dey ack like da place no good.
\q Wen God make promise to dem
\q2 Dey neva trus him fo do um.
\q
\v 25 Dey ony stay inside dea tent an grumble.
\q2 Dey no lissen to wat Da One In Charge tell um fo do.
\q
\v 26 Den God put up his hand an make one strong promise
\q2 Dat he goin make dem all fall down an mahke,
\q2 Ova dea inside da boonies.
\q
\v 27 \x - \xo 106:27: \xt Prieses 26:33\x*He promise dat he goin make da peopo dat going come from dem bumbye
\q2 Run away all ova da place, to all da diffren lands,
\q2 An fall down an mahke ova dea wit da diffren peopos.
\q
\v 28 \x - \xo 106:28: \xt Census 25:1-13\x*But da peopo, dey go make frenz
\q2 Wit da peopo dat pray to da Baal god from Peor side.
\q2 Dey even eat sacrifice meat fo gods dat no stay alive!
\q
\v 29 From all da bad kine stuff dey stay do,
\q2 Dey wen piss off Da One In Charge plenny.
\q2 Cuz a dat, dey come real sick from da plague.
\q
\v 30 But Finehas wen stand up in da middo wit God on one side an da peopo on da odda side,
\q2 An da plague stop.
\q
\v 31 Da way God tink bout Finehas,
\q2 He one guy dat do da right ting erytime.
\q2 An God no goin change his mind bout dat, eva.
\b
\q
\v 32 \x - \xo 106:32: \xt Census 20:2-13\x*Den, wen da peopo come Meribah side wea get watta,
\q2 Dey make Da One In Charge mad one mo time.
\q Cuz a wat da peopo wen do,
\q2 Was bad fo Moses.
\q
\v 33 Dey no like do wat God Spirit tell um fo do.
\q2 Cuz a dat, Moses come huhu an say stuff dat not good fo say.
\b
\q
\v 34 \x - \xo 106:34: \xt Local 2:1-3; 3:5,6\x*Wen dey reach Canaan,
\q2 Dey neva wipe out da peopos dat stay dea,
\q2 Da ones dat Da One In Charge wen tell um fo wipe out.
\q
\v 35 Dey mix wit da peopos dat stay dea,
\q2 An learn how fo do da kine stuff dat dose peopo stay do.
\q
\v 36 Dey pray to da same idol kine gods dat da Canaan peopo stay pray to.
\q2 Dass how da idol kine gods trap um an take ova dem.
\q
\v 37 \x - \xo 106:37: \xt 2Kings 17:17\x*Da peopo ova dea kill dea own boys an girls
\q2 Fo make sacrifice to da bad kine spirits.
\q
\v 38 \x - \xo 106:38: \xt Census 35:33\x*Dey make dea own kids bleed an mahke
\q2 No matta dey neva do notting bad.
\q But da peopo go use dea own kids blood fo make sacrifice
\q2 Fo da idol kine gods dat da Canaan peopo pray to.
\q2 Dass why da whole land stay pilau.
\q
\v 39 Cuz a da tings da Israel peopo wen do,
\q2 Dey come pilau so dey no can pray.
\q Da way dey ack,
\q2 Jalike dey wahines dat fool aroun fo money.
\b
\q
\v 40 \x - \xo 106:40: \xt Local 2:14-18\x*Az why Da One In Charge come huhu wit his peopo.
\q2 He start fo hate da peopo dat suppose to be ony fo him.
\q
\v 41 Dass how come Da One In Charge wen let da odda nations take ova dem,
\q2 So dey gotta do wat da peopo dat hate dem, tell um fo do.
\q
\v 42 Da peopo dat stay agains da Israel peopo put plenny presha on dem,
\q2 So dat da peopo dat stay agains da Israel peopo make to dem jalike dey notting.
\q
\v 43 Plenny times, God wen get um outa trouble.
\q2 Still yet, da Israel peopo ony like do wat dey like fo do,
\q An dey go agains God.
\q2 Az why dey come notting, cuz God punish dem fo wat dey wen do.
\b
\q
\v 44 But wen dey yell to God fo help um, he lissen.
\q2 He see da big trouble dey get.
\q
\v 45 Fo dem, God neva foget da deal he make,
\q2 An cuz he like stay real tight wit dem,
\q2 He wen change his mind.
\q
\v 46 Fo all da diffren nations
\q2 Dat wen take his peopo away from da Israel land,
\q2 Da One In Charge make dem feel pity fo his peopo.
\b
\q
\v 47 \x - \xo 106:47: \xt 1Rec 16:35,36\x*Eh! You Da One In Charge! You da God fo us guys!
\q2 So get us guys outa trouble!
\q Bring us back togedda from wea all da odda peopos live,
\q2 So us guys can tell erybody, we yoa guys.
\q An we know wat kine God you, cuz you stay good an spesho.
\q2 Den we can talk real big bout how awesome you stay!
\s1 Book Numba Four Pau
\q
\v 48 Good fo tell erybody
\q2 Dat Da One In Charge, da God fo da Israel peopo,
\q Stay do good tings fo us
\q2 From befo time, an foeva!
\q We like all da peopo tell, “Dass right!”
\q2 Tell good tings bout Da One In Charge!
\c 107
\ms1 Book Numba Five
\mr (Songs 107—150)
\s1 God, He Good
\q
\v 1 \x - \xo 107:1: \xt 1Rec 16:34; 2Rec 5:13; 7:3; Ezra 3:11; Songs 100:5; 106:1; 118:1; 136:1; Jer 33:11\x*Eh you guys! Tell good tings bout Da One In Charge,
\q2 Cuz he good,
\q2 An he stay tight wit his peopo all da time!
\q
\v 2 Da peopo dat Da One In Charge wen get outa trouble,
\q2 I like fo dem tell how he get um outa trouble,
\q2 So da peopo dat stay agains dem no hurt dem.
\q
\v 3 God wen bring his peopo back togedda
\q2 From all da diffren countries wea dey stay,
\q From wea da sun come up to wea da sun go down,
\q2 From da north side an from da ocean side.
\b
\q
\v 4 Some a dem go all ova da boonies
\q2 Cuz dey donno wea dey going.
\q2 Dey no can find one town fo make house dea.
\q
\v 5 Dey stay hungry an thirsty.
\q2 Dey feel inside jalike dey litto mo mahke.
\q
\v 6 Da peopo wen yell to Da One In Charge fo him help dem,
\q2 Cuz was real hard fo dem,
\q2 An he get um outa trouble.
\q
\v 7 He make dem go da right way
\q2 Fo reach one town wea dey can make house.
\q
\v 8 Good, dose peopo tell good tings bout Da One In Charge,
\q2 Cuz Da One In Charge stay tight wit his peopo,
\q2 An cuz he do awesome kine stuff fo erybody.
\q
\v 9 Cuz Da One In Charge give da thirsty peopo wat dey need.
\q2 He fill up da hungry peopo wit good kine stuff.
\b
\q
\v 10 Some a dem stay inside real dark places
\q2 Wea dey can mahke.
\q Dey prisonas dat stay suffa
\q2 Cuz dey all tie up wit iron chain,
\q
\v 11 Cuz dey wen fight agains da tings God tell,
\q2 Da God Dass Mo Importan Den All Da Odda Gods
\q Wen tell dem wass good fo dem do,
\q2 An dey ack jalike Da One In Charge donno notting.
\q
\v 12 Az why God wen make dem lose fight,
\q2 Cuz dey gotta work real hard fo odda peopo.
\q Jalike dey trip an fall down,
\q2 An no mo nobody fo help dem.
\q
\v 13 Den, wen eryting come real hard fo dem,
\q2 Dey wen yell fo Da One In Charge help dem,
\q2 An he get dem outa trouble.
\q
\v 14 God bring dem outa da real dark places
\q2 Wea dey can mahke.
\q2 He broke da chains dat stay tie um up.
\q
\v 15 Good, dose peopo tell good tings bout Da One In Charge
\q2 Cuz he stay tight wit his peopo,
\q2 An he do awesome kine stuff fo peopo all ova da world.
\q
\v 16 God can push down da bronze metal town gates
\q2 An cut da iron bars.
\b
\q
\v 17 Some a dem wen come stupid an get one attitude,
\q2 Cuz dey like beef wit God,
\q An cuz dey stay do any kine bad kine stuff.
\q2 Plenny trouble come to dem cuz a dat.
\q
\v 18 Hard fo dem eat even litto bit,
\q2 So dey come jalike dey litto mo mahke.
\q
\v 19 Den, wen eryting come hard fo dem, dey wen yell to Da One In Charge fo help dem,
\q2 An he get um outa trouble.
\q
\v 20 An wat Da One In Charge tell um,
\q2 Make um come good
\q2 So dey no mahke an go down inside da grave.
\q
\v 21 Good, dose peopo tell good tings bout Da One In Charge
\q2 Cuz he stay tight wit his peopo,
\q2 An he do awesome kine stuff fo peopo all ova da world.
\q
\v 22 Good dey make sacrifice fo tell God “Mahalo!”
\q2 An tell da story bout all da tings God stay do.
\q2 Good dey yell cuz dey stay good inside!
\b
\q
\v 23 Some a dem wen go inside da ocean in big boats.
\q2 Dey get job on top da watta dat take um all ova da world.
\q
\v 24 Dey see wat Da One In Charge do ova dea,
\q2 Da awesome stuff he do on top da open ocean.
\q
\v 25 God jus tell someting,
\q2 An he bring up one storm wind
\q2 Dat make da ocean waves come real big.
\q
\v 26 Da boats go jalike up to da sky, an down to da bottom,
\q2 Cuz get real danger, an da saila guys no can handle.
\q
\v 27 Dey fall all ova da place an stagga jalike dey piloot.
\q2 Dey donno wat fo do.
\q2 No matta dey good sailas, dat no help um.
\q
\v 28 Den, wen eryting real hard fo dem, dey wen yell fo Da One In Charge help dem,
\q2 An he get dem outa trouble.
\q
\v 29 He pau da storm
\q2 An make da watta come glassy
\q2 An make da waves come flat.
\q
\v 30 Wen da waves come flat,
\q2 Da peopo come good inside.
\q Den God take um to da harbor
\q2 Wea dey like go.
\q
\v 31 Good, dose peopo tell good tings bout Da One In Charge
\q2 Cuz he stay tight wit his peopo,
\q2 An he do awesome kine stuff fo peopo all ova da world.
\q
\v 32 Good dey tell how importan Da One In Charge
\q2 Wen all da peopo come togedda!
\q Good dey tell dat God da greates
\q2 Wen dey meet wit da older leadas!
\b
\q
\v 33 God change rivas fo come dry place wea no mo notting.
\q2 He make pukas wea da watta come outa da groun
\q2 Come place dat need watta cuz no moa.
\q
\v 34 God make da kine land dat grow plenny fruits
\q2 Come mud flats
\q2 Cuz da peopo dat live dea, do bad kine stuff.
\b
\q
\v 35 God make da dry boonies get watta pond all ova,
\q2 An da land wea no mo rain get pukas wea da watta come out.
\q
\v 36 Dass da place, God wen bring hungry peopo fo live dea
\q2 An set up one town wea dey can make house.
\q
\v 37 Da peopo wen throw seed on top da fields
\q2 An plant grape farms.
\q2 Dass how dey get plenny fo eat.
\q
\v 38 God do good tings fo dem,
\q2 An dey come choke plenny peopo.
\q2 God no cut down da numba a dea animals.
\b
\q
\v 39 But den, da peopo come litto bit.
\q2 Dey no stay importan no moa,
\q2 Cuz dey get hard time.
\q Odda peopos presha dem.
\q2 An do bad kine tings to dem,
\q2 An da peopo stay sore inside.
\q
\v 40 God show dea alii guys dat dey no wort notting,
\q
\v 41 But God make shua da ones dat need plenny, come okay
\q2 An no get hard time no moa.
\q He make dea ohanas come mo big,
\q2 Jalike how da sheeps an goats come.
\b
\q
\v 42 Wen da good kine peopo see dat happen,
\q2 Dey stay good inside.
\q2 But da bad kine peopo no can say notting.
\b
\q
\v 43 Da peopo dat know wat fo do erytime
\q2 Good dey stay do all dis stuff,
\q2 An tink plenny bout how God stay tight wit his peopo!
\c 108
\d One King David kine Song Fo God.
\q
\v 1 Eh God! Inside I stay solid!
\q2 My heart stay solid!
\q I all ready fo sing
\q2 An go all out fo make music!
\q
\v 2 I like my big harp an small harp come alive!
\q2 An use um fo sing befo da sun come up.
\q
\v 3 You Da One In Charge,
\q2 I goin tell all da diffren peopos dat you da greates!
\q I goin make music fo you,
\q2 So fo shua, all da diffren countries goin hear!
\q
\v 4 You get one big heart fo stay tight wit yoa peopo,
\q2 Mo big den get sky up dea!
\q You da kine God us guys can trus plenny,
\q2 Jalike get plenny clouds inside da sky!
\b
\q
\v 5 God, I like erybody tell,
\q2 Dat you even mo big den da sky!
\q I like erybody on top all da earth know
\q2 How awesome you stay!
\q
\v 6 So, fo da peopo you get love an aloha fo,
\q2 I like you get dem outa trouble!
\q You get plenny powa,
\q2 So do someting fo help dem.
\b
\q
\v 7 God stay inside da place dat stay spesho fo him, an he tell dis:
\q2 “I goin feel real good inside
\q2 Wen I take ova da Shekem town lands
\q An measure da Sukkot Valley lands
\q2 Fo give um to my peopo.
\q
\v 8 Gilead side, all dat land mines,
\q2 Manasseh side, same ting.
\q Efraim side, my army guys goin come from dea.
\q2 Judah side, dass wea my king guys goin come from.
\q
\v 9 Da Moab peopo, dey goin do da garut kine work fo me,
\q2 Da Edom peopo goin be slaves fo take off my slippas.
\q I goin yell cuz I da winna an I stay good inside
\q2 Wen I take ova da Filisha land!”
\b
\q
\v 10 So! Who goin take me to da Edom land?
\q2 Who goin show me da way fo go to dea big town wit strong walls?
\q
\v 11 God, you da One dat gotta do dat,
\q2 No matta was you dat wen throw out us guys befo time,
\q An you no stay go wit oua army guys now,
\q2 Wen dey go out fo fight!
\b
\q
\v 12 Go help us guys out,
\q2 Fo win ova da ones dat stay agains us!
\q Wase time, fo tink dat odda peopo can get us outa trouble!
\q2 Ony you can.
\q
\v 13 Cuz a God, us guys goin be da winnas!
\q2 He da One goin knock down da ones dat stay agains us!
\c 109
\s1 Wen Peopo Come Agains You
\r (Jesus Guys 1:20)
\d Fo da main music guy. One King David kine Song Fo God.
\q
\v 1 God, I like tell erybody dat you da greates!
\q2 You gotta do someting! No stay quiet!
\q
\v 2 Cuz get bad kine peopo an peopo dat like scam erybody.
\q2 Dey tell plenny bad kine stuff bout me.
\q2 Weneva dey open dea mout, dey ony bulai.
\q
\v 3 Dey come all aroun me fo tell how plenny dey hate me.
\q2 Dey attack me, no matta I neva do notting to dem.
\q
\v 4 No matta I show dem love an aloha,
\q2 Dem guys stay agains me.
\q2 But me, I ony pray.
\q
\v 5 Weneva I do someting good fo dem,
\q2 Dey pay me back wit someting bad.
\q Weneva I like make frenz wit dem,
\q2 Dey show dey hate me, an dass how dey pay me back.
\b
\q
\v 6 God, go sen one real bad guy
\q2 Fo go agains dat kine peopo,
\q Somebody fo stand dea by dem
\q2 An poin finga at dem.
\q
\v 7 Wen dey go in front da judge,
\q2 Make da judge punish dem.
\q Wen dey pray,
\q2 Make wat dey tell, show dey do bad kine stuff.
\q
\v 8 \x - \xo 109:8: \xt JGuys 1:20\x*No let dem live long time.
\q2 An make odda peopo take ova dea kuleana.
\q
\v 9 Make dea kids lose dea fadda
\q2 An dea wife come one widow.
\q
\v 10 Make dea kids go all ova da place fo beg fo money.
\q2 Bus up dea house, den chase dem away from dea.
\q
\v 11 Make da peopo dat dey owe money to,
\q2 Go an grab eryting from dem.
\q Make peopo dat dey donno
\q2 Rip off eryting dey wen work hard fo get.
\q
\v 12 No let nobody make nice to dem
\q2 O do good tings fo dea kids dat no mo fadda.
\q
\v 13 Cut off da peopo dat goin come from da ones dat stay agains me.
\q2 No let my kids even rememba dose kids name.
\q
\v 14 Da One In Charge, no foget how come you wen blame dea ancesta guys.
\q2 No go hemo da shame fo da bad tings dea muddas wen do.
\q
\v 15 Da bad kine tings dea ancesta guys wen do,
\q2 Da One In Charge, make shua you no foget dat,
\q2 An make shua nobody inside dis world rememba who dem.
\b
\q
\v 16 Cuz dose peopo, dey no tink fo do good ting fo nobody.
\q2 Dey chase an chase da peopo dat no mo notting
\q2 An da peopo dat stay sore inside,
\q2 Till dey kill um.
\q
\v 17 Dey like put kahuna on top peopo.
\q2 So I like da kahuna come on top dem, not da odda peopo.
\q Dey no like aks God fo do good tings fo nobody.
\q2 So I like nobody do good tings fo dem.
\q
\v 18 Jalike ery day dey put on dea clotheses,
\q2 An drink watta, an make dea hair look nice.
\q2 Same ting, ery day dey put kahuna on top somebody.
\q
\v 19 Wen dey put kahuna on top peopo,
\q2 Make da same ting happen to dem!
\q Jalike one blanket dat cova dem
\q2 O one belt dey no can take off.
\b
\q
\v 20 Da One In Charge, all dis, how I like you pay back da peopo dat stay agains me,
\q2 Da ones dat stay talk bad bout me.
\q
\v 21 But you, you Da One In Charge, you my boss.
\q2 Do good tings fo me,
\q2 Fo show wat kine god you.
\q Good, da way you stay tight wit me,
\q2 So now, get me outa trouble!
\q
\v 22 Cuz me, I no mo notting,
\q2 An I stay sore inside.
\q2 My heart, jalike stay all bus up.
\q
\v 23 Jalike da shadow late aftanoon time come mo an mo long
\q2 Till you no can see um no moa,
\q2 Nobody see me.
\q Jalike wen you shake da locust bug fo get um off da plant,
\q2 An da bugga fly away,
\q2 Dass jalike me, cuz I no stay.
\q
\v 24 I no eat so I can pray,
\q2 Dass how come I no can stand up.
\q I come all skinny
\q2 An no mo fat on me.
\q
\v 25 \x - \xo 109:25: \xt Matt 27:39; Mark 15:29\x*Erybody make fun a me.
\q2 Wen dey see me, dey shake dea head.
\b
\q
\v 26 Eh! You Da One In Charge! You da God fo me!
\q2 Get me outa trouble,
\q2 Cuz you stay tight wit yoa peopo!
\q
\v 27 Let erybody know, dat you da one dat get da powa,
\q2 Dat you, Da One In Charge, do all dis.
\q
\v 28 No matta dem guys put kahuna on me,
\q2 You goin do good kine stuff.
\q Wen dey attack me,
\q2 Dey goin come shame,
\q2 But I goin stay real good inside cuz I yoa worka guy.
\q
\v 29 Da ones dat stay agains me,
\q2 Da ony ting you goin see, is dat nobody respeck dem.
\q2 Dey goin get shame fo eryting.
\q
\v 30 I goin tell plenny good tings bout Da One In Charge.
\q2 Wen plenny peopo come togedda, I goin tell dat he da greates.
\v 31 Cuz wen somebody stay need help,
\q2 Da One In Charge, he stay right dea by dem
\q Fo get um outa trouble,
\q2 No matta odda peopo like judge dem an kill um.
\c 110
\s1 Da One In Charge Pick Da King
\r (Matthew 22:44; 26:64; Mark 12:36; 14:62; 16:19; Luke 20:42-43; 22:69; Jesus Guys 2:34-35; 1 Corint 15:25; Efesus 1:20,22; Colosse 3:1; Hebrews 1:3,13; 5:6; 7:17,21; 8:1; 10:12-13; 12:2)
\d One King David kine Song Fo God.
\q
\v 1 \x - \xo 110:1: \xt Matt 22:44; Mark 12:36; Luke 20:42,43; JGuys 2:34,35; 1Cor 15:25; Efe 1:20-22; Col 3:1; Heb 1:13; 8:1; 10:12,13\x*Dis, wat Da One In Charge tell my boss, da king:
\q2 “Sit down hea, my right side,
\q2 Da place dat show I get plenny respeck fo you.
\q Wait till I bring da peopo dat stay agains you
\q2 So dat you can put yoa foot on top dem
\q2 Fo show dat you da winna ova dem.”
\b
\q
\v 2 Da One In Charge stay on top Mount Zion, Jerusalem side,
\q2 An he goin make you strong
\q2 Fo be da king ova mo an moa peopo.
\q No matta get peopo all aroun you dat stay agains you,
\q2 You da one goin be in charge.
\q
\v 3 Wen you take yoa army guys out fo fight,
\q2 Dey all goin like go wit you.
\q You goin wear awesome kine clotheses
\q2 Dat show you spesho fo God.
\q You goin feel jalike you stay young one mo time.
\q2 You goin go out wen da dew come on top da grass
\q2 From early morning time wen da light come out.
\b
\q
\v 4 \x - \xo 110:4: \xt Heb 5:6; 6:20; 7:17,21\x*Da One In Charge make dis strong promise awready,
\q2 An he no goin change his mind. He tell:
\q1 “You, you stay one pries foeva, fo me.
\q2 Da same kine pries jalike Melkizedek.”
\q
\v 5 My boss, he stay right dea wit you fo proteck you.
\q2 Da time he goin show peopo dat he real huhu,
\q2 He goin bus up odda king guys.
\q
\v 6 He goin punish da diffren peopos.
\q2 He goin leave dea mahke bodies all ova da place.
\q2 He goin smash da main leada guys all ova da world.
\b
\q
\v 7 But wen da king come back,
\q2 He goin drink watta from one stream nea da road,
\q2 An stan up strait fo show he da winna!
\c 111
\s1 Tell Good Tings Bout Da One In Charge!
\q
\v 1 Eh you guys! Tell good tings bout Da One In Charge!
\b
\q Weneva da peopo dat stay do wass right come togedda,
\q2 From deep inside me,
\q2 I goin tell how awesome Da One In Charge stay.
\q
\v 2 Importan, all da tings Da One In Charge stay do.
\q2 Da peopo dat stay good inside cuz a da tings Da One In Charge do,
\q2 Good dey try fo undastan wat he doing.
\q
\v 3 Da kine tings Da One In Charge stay do,
\q2 Show how awesome him,
\q An how plenny respeck peopo get fo him.
\q2 He erytime stay do da right ting fo peopo.
\q2
\v 4 He make shua nobody foget da awesome kine tings he do.
\b
\q Da One In Charge, he like do good tings fo peopo
\q2 An show pity fo dem.
\v 5 He give food to da ones dat feel jalike dey sked wen dey come in front him.
\q2 He no foget da deal he wen make wit his peopo.
\q
\v 6 Da One In Charge show his peopo, how plenny powa he get fo do stuff,
\q2 Cuz he wen take away da land from odda nations
\q2 Fo give um to us guys.
\q
\v 7 Eryting Da One In Charge do, you can trus um,
\q2 An you know he get da right fo do um.
\q Eryting he tell you gotta do,
\q2 Fo shua, good fo you do um.
\q
\v 8 Wateva Da One In Charge tell you, fo shua no goin change, eva.
\q2 You can trus wateva he do,
\q2 Cuz he do da right ting erytime.
\q
\v 9 He wen do wat he gotta do
\q2 Fo get his peopo outa trouble.
\q2 He wen tell dat da deal he wen make wit dem, goin stay foeva.
\q Wen you know wat kine god him,
\q2 You know dat he stay good an spesho,
\q2 An you know you betta be sked a him.
\b
\q
\v 10 \x - \xo 111:10: \xt Job 28:28; Smart 1:7; 9:10\x*If you come sked wen you tink bout who Da One In Charge,
\q2 Cuz you get plenny respeck fo him,
\q2 Den you ready fo start fo learn wat fo do.
\q Erybody dat stay do wat Da One In Charge tell,
\q2 Dey can undastan stuff fo real kine.
\b
\q Good, dat erybody tell all da time
\q2 Dat Da One In Charge, he da greates!
\c 112
\s1 Wat Da Good Kine Peopo Do
\r (2 Corint 9:9)
\q
\v 1 Eh you guys! Tell good tings bout Da One In Charge!
\q2 Anybody dat get choke respeck fo Da One In Charge,
\q2 An fo shua like do wateva Da One In Charge tell um fo do,
\q2 Dey can stay real good inside.
\q
\v 2 Da peopo dat come from dose guys,
\q2 Goin be da mos strong peopo inside da land.
\q God goin do good tings fo dem
\q2 Cuz dey stay do wass right.
\q
\v 3 Dea ohana get plenny stuff, an dey rich.
\q2 An cuz dey do da right ting erytime,
\q2 Good tings goin happen to dem all da time.
\q
\v 4 Fo da peopo dat do wass right,
\q2 An give odda peopo chance, an pity dem, an do da right ting,
\q God get dat kine peopo outa trouble,
\q2 Jalike wen stay dark all aroun, da light come out.
\q
\v 5 Wen somebody do good tings fo peopo an lend stuff to dem,
\q2 Good tings goin happen fo dat guy.
\q2 He no goin bulai nobody, jus fo make money.
\q
\v 6 Fo dat kine guy, no mo notting goin throw him off.
\q2 Fo anybody dat do da right ting erytime,
\q2 Peopo goin rememba dem all da time.
\q
\v 7 Dey no come sked wen dey hear bout bad kine stuff happening.
\q2 Inside, dey stay solid, an trus Da One In Charge.
\q
\v 8 Dat kine guy no come sked,
\q2 Cuz inside he stay solid.
\q He know dat he goin face da ones dat stay agains him,
\q2 An he goin be da winna.
\q
\v 9 \x - \xo 112:9: \xt 2Cor 9:9\x*Da good kine peopo stay give good kine stuff
\q2 To da pooa peopo all ova da place.
\q An cuz dey do da right ting erytime,
\q2 Good tings goin happen to dem all da time.
\q Peopo goin respeck dem,
\q2 An cuz a dat, dey goin come mo an mo strong.
\q
\v 10 Da bad guys, dey see wass happening, an dey come bum out.
\q2 Dey goin grind dea teet cuz dey so mad an futless.
\q2 Eryting fo dem goin come poho.
\q Eryting da bad kine peopo like get,
\q2 No goin come to dem!
\c 113
\s1 Tell Erybody Dat Da One In Charge, He Good!
\q
\v 1 Eh you guys! Tell good tings bout Da One In Charge!
\q2 All you guys dat work fo Da One In Charge, tell good tings bout him!
\q2 Tell good tings cuz you know wat kine god him!
\q
\v 2 I like fo peopo tell dat Da One In Charge do good tings
\q2 Now, an foevas,
\q2 Cuz dey know who him.
\q
\v 3 All ova, from da place da sun come up
\q2 To da place da sun go down,
\q2 Good fo tell how good Da One In Charge stay!
\q
\v 4 He mo big den all da diffren peopos.
\q2 Da One In Charge, he da greates,
\q2 He mo big den even da sky!
\b
\q
\v 5 No mo nobody az like Da One In Charge,
\q2 Da One dass da God fo us guys!
\q He get his throne ova eryting,
\q2
\v 6 But he bend down fo see wass happening inside da sky an da earth.
\q
\v 7 Da peopo dat no can do notting,
\q2 Da One In Charge pick dem up outa da dirt.
\q Da peopo dat get hard time,
\q2 He help dem fo stand up an come outa da rubbish pile.
\q
\v 8 Da One In Charge give dem one place wit da alii,
\q2 Right dea wit da leada guys fo all his peopo.
\q
\v 9 Da One In Charge make da wahines dat no can get kids stay good inside,
\q2 Cuz he give um dea home, an now dey get kids.
\b
\q Eh you guys! Tell good tings bout Da One In Charge!
\c 114
\s1 Song Bout Da Time Da Israel Peopo Come Outa Egypt
\q
\v 1 \x - \xo 114:1: \xt Outa 12:51\x*Da Israel peopo, dey da ones from Jacob ohana --
\q2 Wen dey come outa Egypt,
\q2 An bag from da Egypt peopo dat talk diffren kine language,
\q
\v 2 Was den dat dose Judah ohana peopo come spesho fo God
\q2 An dose Israel peopo get God fo stay in charge a dem.
\b
\q
\v 3 \x - \xo 114:3 a: \xt Outa 14:21; \xt Josh 3:16\x*Was jalike da Red Sea wen see dem coming, an run away!
\q2 Jalike da watta inside da Jordan Riva wen turn roun an go back mauka side!
\b
\q
\v 4 Da mountains wen jump aroun jalike dey sheeps an dey sked,
\q2 An da hills wen move quick jalike dey bebe sheeps dat run away.
\q
\v 5 Eh! So, you, Red Sea, tell me dis:
\q2 How come you so sked, you wen run away?
\q Eh you! Jordan Riva, tell me dis:
\q2 How come you so sked, you wen turn aroun?
\q
\v 6 Eh! You mountains, how come you so sked,
\q2 You wen jump jalike da sheeps?
\q Eh! You hills, how come you so sked,
\q2 You wen move quick jalike da bebe sheeps?
\b
\q
\v 7 Eh you! Earth! Weneva da Boss show up, you betta shake!
\q2 Cuz he da God dat Jacob wen pray to.
\q
\v 8 \x - \xo 114:8: \xt Outa 17:1-7; Census 20:2-13\x*Dat God, he da One wen make watta pools come outa da big rocks
\q2 An pukas fo watta come outa da cliffs.
\c 115
\s1 Da Ony God Dat Tell Da Trut
\r (Jesus Show 9:20)
\q
\v 1 Eh! You Da One In Charge! No need fo somebody tell good tings bout us guys.
\q2 Mo betta, peopo tell good tings bout wat kine god you!
\q2 Cuz you da One dat do awesome kine stuff!
\q Cuz you stay tight wit yoa peopo,
\q2 An you da kine God dat us guys can trus.
\b
\q
\v 2 How come da odda peopos tell,
\q2 “Eh! Wassup wit dat God dem guys pray to, aah?”
\b
\q
\v 3 Dis how stay wit oua God:
\q2 He live inside da sky
\q2 An he do wateva he like do.
\q
\v 4 \x - \xo 115:4: \xt Songs 135:15-18; JShow 9:20\x*Da idol kine gods dat da odda peopos pray to,
\q2 Dey ony statues dat peopo make wit dea own hands outa silva an gold.
\q
\v 5 Dey get mout, but dey no can talk.
\q2 Dey get eye, but dey no can see.
\q
\v 6 Dey get ear, but dey no can hear.
\q2 Dey get nose, but dey no can smell.
\q
\v 7 Wit dea hands, dey no can feel notting.
\q2 Wit dea feets, dey no can walk.
\q2 Dey no can even make noise inside dea throat.
\q
\v 8 Da peopo dat make idol kine gods,
\q2 Dey goin come jalike dose gods.
\q2 Same ting fo all da peopo dat stay trus dat kine gods.
\b
\q
\v 9 Eh! You Israel ohana peopo! Trus Da One In Charge!
\q2 He da One dat help you guys.
\q2 He da One dat make shua you guys no get hurt.
\q
\v 10 Eh! You pries guys dat come from Aaron! Trus Da One In Charge!
\q2 He da One dat help you guys.
\q2 He da One dat make shua you guys no get hurt.
\q
\v 11 Eh! All you peopo dat feel jalike you sked
\q2 Wen you in front Da One In Charge!
\q2 Trus Da One In Charge!
\q He da One dat help you guys.
\q2 He da One dat make shua you guys no get hurt.
\b
\q
\v 12 Da One In Charge, he no foget us guys.
\q2 He do good tings fo us guys.
\q He do good tings fo all da Israel ohana peopo,
\q2 Fo da pries guys dat come from Aaron,
\q2 An all da odda guys too.
\q
\v 13 \x - \xo 115:13: \xt JShow 11:18; 19:5\x*Da One In Charge do good tings fo da peopo dat feel sked
\q2 Wen dey come in front him,
\q2 No matta dey no stay importan, o dey stay importan, same ting.
\b
\q
\v 14 I like fo Da One In Charge give all you guys plenny kids,
\q2 You guys, an all yoa kids too.
\q
\v 15 Da One In Charge, da One dat make da sky an da world.
\q2 I like fo him give you guys da powa
\q2 Fo do eryting he wen make you fo do.
\b
\q
\v 16 Da sky, an eryting up dea, dass fo Da One In Charge.
\q2 But da world, he wen give dat to da peopo.
\q
\v 17 Da mahke peopo, no way dey goin tell good tings bout Da One In Charge,
\q2 Cuz down dea, nobody make noise!
\q
\v 18 But us guys, we stay alive!
\q2 We goin tell good tings bout Da One In Charge
\q2 Now an foevas!
\b
\q Eh! You guys! Tell good tings bout Da One In Charge!
\c 116
\s1 God Take Kea Me So I No Mahke
\r (2 Corint 4:13)
\q
\v 1 I get love an aloha fo Da One In Charge,
\q2 Cuz wen I tell him I need help, he lissen!
\q
\v 2 Cuz Da One In Charge lissen real good,
\q2 All my life, I goin yell to him fo help me!
\b
\q
\v 3 Befo time I feel litto mo I goin mahke,
\q2 Jalike get tight ropes stay wrap aroun me.
\q I wen feel jalike da Mahke Peopo Place come on top me awready.
\q2 I had it, cuz plenny trouble come to me.
\q2 An me, I stay sore inside.
\q
\v 4 Den I yell fo Da One In Charge help me,
\q2 Cuz I know wat kine god him.
\q I wen pray lidis: “Eh! You Da One In Charge! Try help me!
\q2 Get me outa trouble, so I no gotta mahke!”
\b
\q
\v 5 Da One In Charge, he like give peopo chance,
\q2 An he erytime do wass right fo dem.
\q2 Oua God, he erytime get pity fo dem.
\q
\v 6 Da One In Charge, he take kea da peopo dat donno wat fo do.
\q2 Wen I was all hamajang, he get me outa trouble.
\q
\v 7 I know I can res inside one mo time,
\q2 Cuz Da One In Charge wen do good tings fo me.
\b
\q
\v 8 Cuz you, Da One In Charge, you wen get me outa trouble so I no mahke,
\q2 An so I no need cry no moa,
\q2 An fall down.
\q
\v 9 Now, ery place I go, I stay nea Da One In Charge
\q2 Right hea inside dis world wea peopo live.
\q
\v 10 \x - \xo 116:10: \xt 2Cor 4:13\x*Dat time, I wen trus Da One In Charge,
\q2 No matta I tell, “I get plenny trouble!”
\q
\v 11 Cuz I stay real bum out, I wen tell,
\q2 “Erybody bulai, no can trus nobody!”
\b
\q
\v 12 So! How I go pay back Da One In Charge
\q2 Fo all da good tings he wen do fo me, aah?
\q
\v 13 I goin tell Da One In Charge “Mahalo plenny!”
\q2 Cuz I know wat kine god him.
\q An I goin make drink kine offering,
\q2 Cuz he wen get me outa trouble.
\q
\v 14 In front a all God peopo,
\q2 I goin do eryting I wen promise Da One In Charge fo do!
\b
\q
\v 15 Wen da peopo dat stay tight wit Da One In Charge mahke,
\q2 Da One In Charge feel plenny sore inside cuz a dat.
\q
\v 16 Eh! You Da One In Charge! I one worka guy fo you,
\q2 Jalike my mudda was one worka fo you too.
\q2 An you wen hemo da tight ropes dat wrap aroun me.
\q
\v 17 I goin call fo you help me,
\q2 Cuz I know wat kine god you,
\q2 An I goin make sacrifice fo you,
\q2 Fo tell you “Mahalo plenny!”
\q
\v 18 In front a all God peopo,
\q2 I goin go do eryting I wen promise Da One In Charge fo do,
\q
\v 19 Inside da yards aroun da Temple Fo Da One In Charge,
\q2 In da middo a Jerusalem town!
\b
\q Eh you guys! Tell good tings bout Da One In Charge!
\c 117
\s1 Tell Good Tings Bout Da One In Charge
\r (Rome 15:11)
\q
\v 1 \x - \xo 117:1: \xt Rome 15:11\x*Eh! All you peopos in da diffren countries!
\q2 Tell good tings bout Da One In Charge!
\q2 All you diffren peopos, talk good bout him!
\q
\v 2 Cuz Da One In Charge, da way he stay,
\q2 He strong fo stay tight wit us guys!
\q Cuz us guys his peopo,
\q2 An can trus him all da time!
\b
\q Tell good tings bout Da One In Charge!
\c 118
\s1 “Mahalo Plenny!” To God
\r (Matthew 21:9,44; 23:39; Mark 11:9-10; 12:10-11; Luke 13:35; 19:38; 20:17; John 12:13; Jesus Guys 4:11; Hebrews 13:6; 1 Peter 2:7)
\q
\v 1 \x - \xo 118:1: \xt 1Rec 16:34; 2Rec 5:13; 7:3; Ezra 3:11; Songs 100:5; 106:1; 107:1; 136:1; Jer 33:11\x*Eh you guys! Tell good tings bout Da One In Charge
\q2 Cuz he good!
\q2 Cuz he stay tight wit his peopo foeva!
\b
\q
\v 2 All da Israel peopo, I like dem fo tell:
\q2 “Da One In Charge stay tight wit his peopo foeva!”
\q
\v 3 All da pries guys dat come from Aaron, I like dem fo tell:
\q2 “Da One In Charge stay tight wit his peopo foeva!”
\q
\v 4 All da peopo dat get choke respeck fo Da One In Charge, I like dem fo tell:
\q2 “Da One In Charge stay tight wit his peopo foeva!”
\b
\q
\v 5 Befo time wen I get plenny presha,
\q2 I yell fo Da One In Charge help me.
\q He wen lissen,
\q2 An he put me one place wea no mo presha.
\q
\v 6 \x - \xo 118:6: \xt Heb 13:6\x*Da One In Charge, he back me up.
\q2 Az why I no need come sked notting.
\q2 So wat odda peopo can do to me? Notting!
\q
\v 7 Da One In Charge, he stay back me up an help me.
\q2 Wen Da One In Charge win ova da peopo dat hate me,
\q2 I goin see him do um.
\q
\v 8 Mo betta, I go hide by Da One In Charge, fo him take kea me,
\q2 Den trus odda peopo fo take kea me.
\q
\v 9 Mo betta, I go hide by Da One In Charge fo him take kea me,
\q2 Den even trus da guys dat get plenny powa fo take kea me.
\b
\q
\v 10 No matta all da diffren nations surroun me,
\q2 I bus um up, cuz Da One In Charge give me his powa!
\q
\v 11 Dey surroun me all ova.
\q2 I bus um up, cuz Da One In Charge give me his powa!
\q
\v 12 Dey surroun me jalike da bees stay attack.
\q2 But dey goin pio,
\q2 Jalike one brush fire dat burn out quick.
\q2 I bus um up, cuz Da One In Charge give me his powa!
\q
\v 13 All you peopos, you wen put plenny presha on me,
\q2 Almos enuff fo make me fall down,
\q2 But Da One In Charge, he wen help me.
\q
\v 14 \x - \xo 118:14: \xt Outa 15:2; Isa 12:2\x*Da powa I get, come from Da One In Charge.
\q2 He make me strong wen I fight.
\q2 He wen come da One dat get me outa trouble.
\b
\q
\v 15 Can hear da peopo dat get um right wit God,
\q2 Yelling inside dea army camp.
\q2 Dey stay good inside cuz God wen help um fo win.
\q Dey tell: “Da One In Charge, he show dat he get plenny powa!
\q2 Dass why us guys win!
\q
\v 16 Da One In Charge, he put up his right hand fo show he da winna!
\q2 Da One In Charge, he get plenny powa fo shua!
\q2 Dass why us guys win!”
\b
\q
\v 17 I no goin mahke! I goin stay alive!
\q2 An I goin tell da story bout all da tings Da One In Charge do!
\q
\v 18 Da One In Charge punish me real good to teach me stuff,
\q2 But he neva let me mahke.
\b
\q
\v 19 Eh! Da temple gate,
\q2 Wea da peopo dat get um right wit God go inside,
\q2 Open um up fo me!
\q I like go inside dea
\q2 An tell good tings bout Da One In Charge!
\b
\q
\v 20 Da guys inside da temple tell, “Dis da gate fo go by Da One In Charge.
\q2 Da peopo dat get um right wit him can come inside hea.”
\b
\q
\v 21 Eh! You Da One In Charge! I goin tell good tings bout you,
\q2 Cuz, wen I wen yell to you fo help me, you wen do um,
\q2 Az was you wen get me outa trouble!
\b
\q
\v 22 \x - \xo 118:22: \xt Luke 20:17; JGuys 4:11; 1Pet 2:7\x*\x - \xo 118:22: \xt Matt 21:42; Mark 12:10,11\x*Da peopo tell: “Had one big rock.
\q2 Da builda guys tell, ‘Dis rock, no good!’
\q But afta, dass da rock dey wen put
\q2 Fo da main corna block.”
\q
\v 23 An dass jalike wat Da One In Charge make happen now,
\q2 Wen us guys see um happen, we tink, “Dass awesome!”
\q
\v 24 Dis da day fo rememba da awesome ting Da One In Charge wen do!
\q2 Az why good us guys stay plenny good inside today!
\q
\v 25 \x - \xo 118:25: \xt Matt 21:9; Mark 11:9; John 12:13\x*Az why, Da One In Charge, try get us guys outa trouble all da time too!
\q2 Eh! Da One In Charge, try make eryting go good fo us guys all da time!
\b
\q
\v 26 \x - \xo 118:26: \xt Matt 21:9; 23:39; Mark 11:9; Luke 13:35; 19:38; John 12:13\x*Da pries guys tell: “Us guys like fo good tings happen
\q2 To da one dat come hea cuz Da One In Charge give um da right fo come.
\q Us pries guys dat stay hea inside da Temple Fo Da One In Charge,
\q2 We like fo good tings happen to all you guys.
\q
\v 27 Da One In Charge, he God dass fo real!
\q2 Da tings he wen do, jalike he wen shine da light on top all us guys!
\q All you guys, carry da tree branches ova hea
\q2 Fo dis spesho religious time,
\q2 Carry um an bring um by da tings dat stick out from da altar jalike horns.”
\b
\q
\v 28 Eh God! You da God fo me!
\q2 I goin tell good tings bout you.
\q You da God fo me,
\q2 An I goin tell peopo dat you, da greates!
\q
\v 29 Eh you guys! Tell good tings bout Da One In Charge
\q2 Cuz he good,
\q2 Cuz he stay tight wit his peopo foeva!
\c 119
\s1 Da Rules From God Make Me Stay Good Inside
\q
\v 1 Da kine peopo dat nobody can poin finga dem
\q2 An no go da wrong way,
\q Cuz dey follow da Rules from Da One In Charge,
\q2 Dose peopo can stay good inside!
\q
\v 2 Get peopo dat lissen up real good
\q2 Erytime Da One In Charge tell um watch out fo someting.
\q Dey stay try fo know him wit all dea heart.
\q2 Dey da ones can stay good inside!
\q
\v 3 An dey no do bad kine stuff.
\q2 Da way dey live, dey stay tight wit wat Da One In Charge tell.
\q
\v 4 Eh God! You tell us guys wat fo do,
\q2 An we gotta do um fo real kine.
\q
\v 5 Da way I like live, I like stay ready
\q2 Fo do da tings you tell me fo do fo you.
\q
\v 6 Den, wen I look good at all da tings you tell me fo do,
\q2 An I do um, I no goin come shame notting.
\q
\v 7 All da time I stay learn
\q2 How you erytime judge peopo da right way.
\q Cuz a dat, I not goin hold back
\q2 Fo tell good tings bout you!
\q
\v 8 Wateva tings you tell me I suppose to do, I goin do um!
\q2 So, no go bag from me!
\b
\q
\v 9 Fo one young guy, how he goin make shua
\q2 He no goin do notting pilau kine,
\q2 All da time he stay alive?
\q He gotta make shua he do eryting you tell!
\q2 Az how.
\q
\v 10 Eh God! Wit all my heart, I like find you.
\q2 Eh! No let me get side track from da tings you tell me fo do!
\q
\v 11 Da tings you tell, I keep um inside me,
\q2 Cuz dey real importan fo me.
\q2 So den bumbye I no go do notting bad an go agains you.
\q
\v 12 Eh! You Da One In Charge! I like tell dat you da One wen do good tings fo me.
\q2 Teach me how fo do wat you tell me I gotta do.
\q
\v 13 Wit my mout I tell da peopo
\q2 All da tings you tell cuz you da judge.
\q
\v 14 Da way you teach me wat fo do,
\q2 Make me stay real good inside.
\q Az wat make me feel good,
\q2 Mo den all da rich kine stuffs.
\q
\v 15 I like tink ova an ova bout da tings you tell me fo do.
\q2 I like tink plenny bout all da diffren ways you do stuff.
\q
\v 16 Wen I tink bout da tings you tell me I gotta do fo you,
\q2 Make me feel real good inside.
\q2 I no goin foget da tings you tell.
\b
\q
\v 17 I yoa worka guy.
\q2 So den, do someting good fo me
\q Fo let me stay alive
\q2 An I goin do wat you tell me fo do.
\q
\v 18 Help me fo see an undastan
\q2 Da awesome tings you teach inside yoa Rules.
\q
\v 19 Me, I ony goin live inside dis world short time, you know.
\q2 So try no hide da tings you tell me fo do.
\q
\v 20 All da time, fo shua I like know
\q2 Da tings you tell cuz you da judge.
\q2 Cuz I like know um, I all bus up inside.
\q
\v 21 Da peopo dat ack like dey mo betta den you,
\q2 So dat no need lissen to you,
\q2 An go da wrong way cuz dey no do wat you tell um fo do.
\q You tell um awready dey wrong,
\q2 An dey goin get kahuna on top dem cuz a dat.
\q
\v 22 Wen peopo try fo make me shame
\q2 An tell me I good fo notting,
\q No let dat bodda me!
\q2 Cuz wen you tell me fo no do someting,
\q2 I no do um.
\q
\v 23 No matta da importan guys come togedda
\q2 An talk real stink bout me,
\q Dat no matta, cuz me, I yoa worka guy,
\q2 I tink plenny bout how fo do
\q2 Wat I suppose to do fo you.
\q
\v 24 An da tings you tell me watch out fo,
\q2 Make me feel real good inside,
\q2 Cuz dey jalike peopo showing me wat fo do.
\b
\q
\v 25 I litto mo mahke awready,
\q2 Jalike I laying on da dirt.
\q Try make me strong again,
\q2 Jalike you wen promise fo do.
\q
\v 26 I wen tell you my life story,
\q2 An you wen tell me wass good fo me do.
\q2 So teach me how fo do wat you tell I gotta do.
\q
\v 27 Make me undastan
\q2 How fo live da way you tell me fo live.
\q So dat I can tink plenny
\q2 Bout da awesome kine tings you stay do.
\q
\v 28 I come weak,
\q2 Cuz I stay sore inside.
\q Make me come strong
\q2 Jalike you wen promise fo do.
\q
\v 29 No let me bulai nobody.
\q2 Treat me good an teach me yoa Rules.
\q
\v 30 I make up my mind awready,
\q2 Dat da way I goin live, you can trus me.
\q I tink all da time
\q2 Bout da tings you tell cuz you da judge.
\q
\v 31 I stay stick wit da tings you tell.
\q2 Eh! You Da One In Charge! No let me come shame!
\q
\v 32 Weneva you tell me fo do someting,
\q2 I goin run fo go do um,
\q2 Cuz you help me fo undastan stuff mo betta erytime!
\b
\q
\v 33 Eh! You Da One In Charge! Teach me how fo live
\q2 Da way you tell I gotta live.
\q Den, I goin go fo broke
\q2 An do wat you tell me fo do.
\q
\v 34 Help me fo undastan da Rules you give,
\q2 So den fo shua I goin do um.
\q
\v 35 Help me fo live da way you wen tell us guys fo live,
\q2 Cuz erytime I do stuff dat way, I stay good inside.
\q
\v 36 Give me one heart fo do wat you tell,
\q2 An not fo me jus come rich.
\q
\v 37 Make shua I no even like look at da wase time kine tings.
\q2 Give me da real kine life,
\q2 Da way you wen promise fo do.
\q
\v 38 I yoa worka guy,
\q2 So den, da tings you wen promise fo do, do fo me,
\q2 Jalike you do um fo all da peopo dat get plenny respeck fo you.
\q
\v 39 Make da peopo pau talk stink bout me,
\q2 Cuz good, da way you judge um.
\q2 But I sked wat goin happen to me if dey ony talk lidat.
\q
\v 40 Fo shua, I like do da tings you tell me fo do, you know.
\q2 Help me live da kine life dass fo real,
\q2 Cuz you erytime do da right ting.
\b
\q
\v 41 Eh! You Da One In Charge! Stay tight wit me, cuz I yoa guy!
\q2 Get me outa trouble, jalike you wen tell me you goin do!
\q
\v 42 Den I goin know how fo talk back
\q2 To da peopo dat talk stink bout me,
\q2 Cuz I stay trus da tings you tell.
\q
\v 43 No hemo from my mout
\q2 Da stuff I like tell bout you dass fo real,
\q Cuz you erytime do wat you tell you goin do.
\q2 Cuz da stuff you tell cuz you da judge, I trus um.
\q
\v 44 I goin do wat yoa Rules tell,
\q2 Foevas.
\q
\v 45 Wea evas I go,
\q2 I can live how I like,
\q2 Cuz I go fo broke fo do da tings you tell me fo do.
\q
\v 46 Da tings you tell me fo do,
\q2 I no mo shame fo talk bout dem in front da king guys!
\q
\v 47 Erytime I tink bout all da tings you tell yoa peopo fo do,
\q2 I do um cuz I get love an aloha fo you.
\q2 An wen I do um, make me feel good inside.
\q
\v 48 I show my hands fo show love an aloha
\q2 Fo da tings you tell me fo do.
\q2 I tink plenny bout dat kine stuff.
\b
\q
\v 49 I yoa worka guy! So, no foget da ting you wen tell me,
\q2 Cuz I stay shua az wat goin happen.
\q
\v 50 Weneva I suffa,
\q2 I know still yet dat wat you tell, goin make me live fo real kine.
\q2 An dis help me fo no get all bum out.
\q
\v 51 Da peopo dat ack jalike dey no need lissen you,
\q2 Dey make fun a me,
\q But dat no make me walk away
\q2 An leave da Rules you wen give.
\q
\v 52 Eh! You Da One In Charge! Weneva I tink bout
\q2 Da tings you wen tell long time befo time cuz you da judge,
\q Wat you wen tell dat time,
\q2 Make me no come all bum out.
\q
\v 53 I stay plenny piss off
\q2 Cuz a da peopo dat stay do wass wrong,
\q2 An dat no stay tight wit da Rules you wen give.
\q
\v 54 I get plenny songs fo sing
\q2 Bout da tings you tell me I gotta do,
\q2 No matta wea I stay, hea inside da world.
\q
\v 55 Nite time, same ting,
\q2 I tink plenny bout wat kine god you,
\q Cuz you Da One In Charge.
\q2 I stay do wat yoa Rules teach.
\q
\v 56 I live da way you tell me fo live,
\q2 Dass wat good fo me do.
\b
\q
\v 57 Eh! You Da One In Charge! Da one ting I get fo shua, is you!
\q2 I promise fo do, wat you tell me fo do.
\q
\v 58 I go all out, fo make you feel good bout me.
\q2 You get one good heart.
\q Az why I like you do good tings fo me,
\q2 Jalike you tell you goin do.
\q
\v 59 I tink plenny bout da way I do stuff.
\q2 Az why I change wat I stay do
\q2 Fo no foget da tings you wen teach.
\q
\v 60 I ready fo do wat you tell me fo do.
\q2 An I do um quick kine.
\q
\v 61 Da bad guys, jalike dey come all aroun me fo tie me up,
\q2 But I no goin foget da Rules you give.
\q
\v 62 Late at nite time, I get up
\q2 Fo tell good tings bout you,
\q Cuz weneva you judge peopo,
\q2 You judge um da right way.
\q
\v 63 Me, I good frenz wit all da peopo
\q2 Dat feel jalike dey sked wen dey in front you,
\q2 An do jalike you tell um fo do.
\q
\v 64 Eh! You Da One In Charge! All ova da world, you stay tight wit yoa peopo.
\q2 Teach me how fo do da tings you tell I gotta do.
\b
\q
\v 65 I one guy dat stay work fo you,
\q2 An you do good tings fo me, Da One In Charge,
\q2 Jalike you wen tell you goin do.
\q
\v 66 Teach me how fo tink good,
\q2 An fo know wass right an wass wrong,
\q2 Cuz I trus you wen you tell me fo do stuffs.
\q
\v 67 Befo time, you wen punish me,
\q2 I was going da wrong way.
\q2 But now, I do wat you tell me fo do.
\q
\v 68 You good, dass why you do good tings.
\q2 Teach me how fo do da tings I gotta do.
\q
\v 69 Da peopo dat ack jalike dey no gotta lissen you,
\q2 Dey bulai plenny fo make my name junk.
\q But me, I go all out
\q2 Fo do wateva you tell me fo do.
\q
\v 70 Dey get hard head an pupule.
\q2 But me, wen I lissen yoa Rules,
\q2 Dat make me come all good inside.
\q
\v 71 Good fo me, dat you wen punish me,
\q2 So dat I can learn how good,
\q2 Da tings you tell I gotta do.
\q
\v 72 Da Rules you teach, dey good fo me,
\q2 Mo den all da gold an silva dat get.
\b
\q
\v 73 Wit yoa own hands you wen make me.
\q2 Was you, wen put me togedda.
\q2 Help me fo undastan da tings you tell I gotta do.
\q
\v 74 Da peopo dat get awesome respeck fo you,
\q2 Wen dey see me, dat goin make dem stay real good inside,
\q2 Cuz I stay wait fo hear wat you tell.
\q
\v 75 Eh! You Da One In Charge! Dis wat I know:
\q2 Eryting you tell cuz you da judge,
\q2 Az da right ting.
\q Weneva you punish me,
\q2 Az cuz dass da right ting fo do.
\q
\v 76 So, stay tight wit me cuz I yoa guy,
\q2 An make me no worries,
\q Jalike you wen promise me you goin do,
\q2 Cuz I work fo you.
\q
\v 77 Let me know you get pity fo me.
\q2 So I can live fo real kine,
\q2 Cuz yoa Rules make me feel real good inside.
\q
\v 78 Da peopo dat ack jalike dey no gotta lissen to you,
\q2 Make dem come shame.
\q Dem guys, dey bulai fo make peopo tink I no good.
\q2 But me, I goin tink plenny
\q2 Bout da tings you tell me I gotta do.
\q
\v 79 Da peopo dat ack jalike dey sked wen dey in front you,
\q2 An dat know wat you teach,
\q2 Dey goin come back by me.
\q
\v 80 Den I goin go all out fo do wat you tell I gotta do.
\q2 Cuz a dat, I no goin come shame.
\b
\q
\v 81 Inside, jalike I litto mo poho
\q2 Cuz fo long time you no get me outa trouble.
\q2 I stay wait fo you fo do da ting you wen promise fo do.
\q
\v 82 Jalike my eyes get hard time
\q2 Cuz I stay wait long time
\q Fo see you do da ting you wen tell you goin do.
\q2 So! Wen you goin do someting so I no worry?
\q
\v 83 Jalike I one ol goat skin somebody wen use fo carry wine
\q2 Dat come all poho cuz stay too much time inside da smoke,
\q2 Dass how I stay feel inside.
\q Still yet, I no foget
\q2 Da tings you tell I suppose to do.
\q
\v 84 I one guy dat work fo you.
\q2 So, how much time I gotta wait, aah?
\q You da judge.
\q2 Wen you goin tell
\q2 Dat da guys dat chase me goin get punish?
\q
\v 85 Da peopo dat ack like dey no gotta lissen to you,
\q2 Jalike dey dig holes fo trap me inside um.
\q2 Dey no do notting da way yoa Rules tell dey suppose to do.
\q
\v 86 All da tings you tell we gotta do,
\q2 Can trus wat you tell, cuz true.
\q But dem guys stay come agains me
\q2 No matta I neva do notting bad,
\q2 Eh God! Help me!
\q
\v 87 No matta dem guys almos wipe me out from dis world.
\q2 I no go way from da tings you tell me I gotta do.
\q
\v 88 Cuz you stay tight wit me an I yoa guy,
\q2 Help me fo stay alive!
\q2 Den, I goin stay do da tings you teach.
\b
\q
\v 89 Eh! You Da One In Charge! Wat you tell,
\q2 Stay true all da time.
\q An even inside da sky,
\q2 Wat you tell stay solid.
\q
\v 90 Us guys dat stay alive right now
\q2 Can trus you fo do wat you tell,
\q An da peopo dat goin come from us guys bumbye
\q2 Can trus you too.
\q You wen set up da world how stay now,
\q2 An you make um solid.
\q
\v 91 Da way you set up eryting,
\q2 Dass how you plan um
\q2 Fo work fo you.
\q
\v 92 Wen I hear da Rules you give,
\q2 Make me feel good inside.
\q Dass why I neva mahke,
\q2 No matta I suffa plenny.
\q
\v 93 Wat you tell me I gotta do, I no goin foget bumbye,
\q2 Cuz wen I do um, you make me stay alive fo real kine.
\q
\v 94 Me, I yoa guy.
\q2 So den, get me outa trouble!
\q Cuz I like know real good
\q2 Da tings you tell me I gotta do.
\q
\v 95 Da peopo dat do bad kine stuff,
\q2 Dey make ready fo wipe me out,
\q2 But I still stay tink plenny bout da tings you teach.
\q
\v 96 Da way I see um, even da bestes stuff no goin las foeva,
\q2 But da tings you tell we gotta do, dey cova eryting.
\b
\q
\v 97 Eh! I get love an aloha fo da Rules you teach!
\q2 All day, I tink bout um.
\q
\v 98 Da tings you tell us guys fo do,
\q2 Dey make me know mo betta wat fo do
\q2 Den da peopo dat stay agains me,
\q2 Cuz da tings you tell, stay wit me all da time.
\q
\v 99 I undastan stuff mo betta
\q2 Den all da ones dat teach me.
\q Cuz I tink plenny bout da tings you teach me
\q2 An undastan how come you teach lidat.
\q
\v 100 I undastan stuff mo betta den my kupunas,
\q2 Cuz erytime, I tink real good fo do da tings you tell me fo do.
\q
\v 101 I stay far away from da bad kine life,
\q2 So I can lissen fo do da tings you tell.
\q
\v 102 I no go da odda way an do diffren kine stuff.
\q2 But I do da tings you tell cuz you da judge,
\q2 Cuz you, you wen show me da way fo go.
\q
\v 103 Da tings you wen promise fo do, dey good.
\q2 Fo me, jalike dey taste mo betta den honey.
\q
\v 104 Da tings you tell me I gotta do
\q2 Help me fo undastan all kine stuff.
\q Dass why piss me off
\q2 Da way some peopo bulai odda peopo.
\b
\q
\v 105 Da tings you tell, dass jalike one lamp
\q2 Fo show me wea fo put my feets,
\q2 Dass jalike one light dat let me see da road.
\q
\v 106 I make one strong promise awready,
\q2 An now I tell dis one mo time, dat I goin do wat I wen promise fo do.
\q2 I goin do da tings dat you tell stay right, cuz you da judge.
\q
\v 107 I suffa plenny.
\q2 Eh! You Da One In Charge! No let me mahke, jalike you wen tell you goin do.
\q
\v 108 Eh! You Da One In Charge! I goin talk good bout you,
\q2 Jalike dass one sacrifice fo you dat I like make.
\q I like do um fo you, an I like you fo take um.
\q2 An teach me da tings you tell cuz you da judge.
\q
\v 109 All da time, I no stay shua if I goin mahke,
\q2 Still yet, I no foget yoa Rules.
\q
\v 110 Da bad guys, jalike dey make one trap fo catch me.
\q2 But dat no throw me off,
\q2 Fo do da tings you tell me I gotta do.
\q
\v 111 Da tings you teach, dey goin stay me all my life,
\q2 Cuz dey da tings dat make me stay real good inside.
\q
\v 112 I make up my mind awready,
\q2 Fo do wateva you tell I gotta do,
\q2 All da way till pau.
\b
\q
\v 113 I hate da kine peopo dat no can make up dea mind!
\q2 But I get love an aloha fo wat you teach.
\q
\v 114 You, you jalike one place I can hide.
\q2 You jalike one shield fo me.
\q2 I stay wait fo you do wat you promise fo do.
\q
\v 115 All you peopo dat stay do bad kine stuff,
\q2 Get away from me!
\q Cuz I goin do da tings
\q2 Dat da God I pray to, tell me I gotta do.
\q
\v 116 Help me fo no fall down,
\q2 Jalike you wen promise fo do,
\q2 So I no mahke!
\q I stay wait fo you get me outa trouble,
\q2 So I no come shame.
\q
\v 117 Help me fo stand up,
\q2 So dat I goin get outa trouble.
\q Let me tink ova an ova
\q2 Bout da tings you tell I suppose to do.
\q
\v 118 All da peopo dat go da wrong way
\q2 An no like do da tings you tell dey suppose to do,
\q You no like do notting wit dem.
\q2 Cuz dey like bulai peopo jus cuz dey like do um.
\q
\v 119 Da peopo inside da world dat stay do bad kine stuff,
\q2 You treat um jalike dey rubbish.
\q Dass why I get love an aloha
\q2 Fo da tings you tell me ova an ova.
\q
\v 120 I come all sked an shaking
\q2 All ova my body wen I tink bout you,
\q2 Cuz you da Judge.
\q An I sked you goin punish me
\q2 Fo broke wat you tell was right.
\b
\q
\v 121 I wen do wass right
\q2 Jalike you tell I suppose to do cuz you da judge.
\q No go way from me an leave me,
\q2 Cuz if you dat, da peopo dat presha me, goin hurt me.
\q
\v 122 I yoa worka guy,
\q2 So den, tell me dat garans eryting goin go good fo me.
\q Da peopo dat ack like dey no gotta lissen you,
\q2 No let dem presha me.
\q
\v 123 You wen promise fo do da right ting fo me,
\q2 But I real tired fo wait fo you get me outa trouble.
\q
\v 124 I yoa worka guy, an you promise fo stay tight wit me,
\q2 So den, treat me da way you wen tell you goin do.
\q2 Teach me how fo do da tings you tell I gotta do.
\q
\v 125 I yoa worka guy.
\q2 So help me fo undastan.
\q2 Den I can learn da tings you teach.
\q
\v 126 Eh! You Da One In Charge! You gotta do someting now,
\q2 Cuz get guys dat stay broke yoa Rules.
\q
\v 127 Fo shua, I get love an aloha
\q2 Fo da tings you tell us guys we gotta do.
\q Dass mo plenny love an aloha
\q2 Den I get fo da bestes kine gold.
\q
\v 128 Dass why all da tings you tell I gotta do,
\q2 I know fo shua, dey right.
\q2 An I hate all da way dat peopo bulai odda peopo.
\b
\q
\v 129 Da stuff you teach, real awesome!
\q2 Dass why I do um da same way you teach um.
\q
\v 130 Wen peopo can hear da tings you tell,
\q2 Eryting come clear fo dem, jalike get light.
\q An dat help da peopo dat donno wat fo do
\q2 Undastan wat fo do.
\q
\v 131 I all excited cuz I like tink out
\q2 Da tings you tell us guys we gotta do,
\q2 Jalike one dog pant fo watta.
\q
\v 132 Eh! Tink bout me, an make good to me!
\q2 Cuz dass how you do erytime
\q Fo da peopo dat know wat kine god you.
\q2 An dass why dey get love an aloha fo you.
\q
\v 133 Make shua wen I walk, I no fall down,
\q2 Jalike you wen make promise fo do.
\q2 No let da bad kine peopo take ova me.
\q
\v 134 Proteck me from da peopo dat presha me.
\q2 So dat I can do all da tings you tell me I gotta do.
\q
\v 135 Try look at me an smile cuz I yoa worka guy,
\q2 An teach me how fo do da tings you tell I gotta do.
\q
\v 136 I cry real plenny,
\q2 Jalike get watta ditches coming outa my eyes.
\q2 Cuz get peopo dat no do wat yoa Rules tell.
\b
\q
\v 137 Eh! You Da One In Charge! You erytime do da right ting!
\q2 Da tings you tell cuz you da judge,
\q2 Dey pono!
\q
\v 138 Wen you tell us guys wat fo do,
\q2 You teach us da right tings fo do.
\q2 An us guys can trus you bout all dat.
\q
\v 139 Da ones dat stay agains me,
\q2 Dey foget eryting you tell.
\q An dat make me so mad,
\q2 Dat I no can even talk!
\q
\v 140 Da tings you promise, can trus um fo real.
\q2 Cuz peopo wen tes um out plenny awready.
\q2 I yoa worka guy, an I get love an aloha fo da tings you tell!
\q
\v 141 Nobody look me az importan,
\q2 An peopo tink I good fo notting,
\q2 But I no foget da tings you tell me fo do.
\q
\v 142 You do da right tings erytime.
\q2 Da Rules you teach, can trus um.
\q
\v 143 I get plenny trouble
\q2 An stay plenny sore inside.
\q But da tings you tell me fo do
\q2 Make me feel real good inside.
\q
\v 144 Da tings you teach me fo do, stay right all da time.
\q2 Help me fo undastan um, so dat I stay alive.
\b
\q
\v 145 I go all out fo yell fo you help me.
\q2 Eh! You Da One In Charge! Do someting!
\q2 Help me fo do wat yoa Rules tell!
\q
\v 146 I yell fo you get me outa trouble,
\q2 So I can do da tings you teach.
\q
\v 147 Befo da light come morning time, I yell fo you help me.
\q2 Den I stay shua you goin tell me wat I need fo hear.
\q
\v 148 Nite time, my eyes stay open
\q2 So I can tink plenny bout da tings you wen promise fo do.
\q
\v 149 Eh! You Da One In Charge! You stay tight wit yoa peopo,
\q2 So den, lissen to wat I stay tell you.
\q You judge da right way,
\q2 So help me fo stay alive.
\q
\v 150 Da peopo dat like do pilau kine stuff,
\q2 Dey come nea me.
\q2 But dey stay far from yoa Rules.
\q
\v 151 But you, Da One In Charge, you stay nea me too,
\q2 An all da tings you tell I gotta do, stay true.
\q
\v 152 Befo time I wen hear da tings you teach.
\q2 From dat, I wen learn
\q2 Dat you make da tings you teach, stay solid foeva.
\b
\q
\v 153 Try look at all da stuff dat make me come sore inside,
\q2 An get me outa trouble.
\q2 Cuz I no foget da Rules you teach.
\q
\v 154 Back me up an tell da judge fo let me go.
\q2 Let me stay alive, jalike you wen promise fo do.
\q
\v 155 No way you goin get da peopo dat do wass wrong, outa trouble,
\q2 Cuz dey no like fo know wat you tell dey gotta do.
\q
\v 156 Eh! You Da One In Charge! You show all kine pity.
\q2 You judge da right way,
\q2 So help me fo stay alive.
\q
\v 157 No matta get plenny peopo
\q2 Dat go afta me an give me hard time,
\q2 I no turn away from da tings you teach me fo do.
\q
\v 158 Get peopo dat tell, dey my frenz,
\q2 But dey ony tell dat so dey can bulai me,
\q An dey no like do notting you like teach um.
\q2 Piss me off plenny, dat!
\q
\v 159 Eh! You Da One In Charge! Try look how I get love an aloha fo da tings you tell me fo do!
\q2 You stay tight wit yoa peopo erytime,
\q2 An I yoa guy, so keep me alive!
\q
\v 160 All da tings you tell,
\q2 Stay true fo real!
\q Eryting you tell stay right,
\q2 An stay foeva, cuz you da judge.
\b
\q
\v 161 Get importan peopo dat come afta me,
\q2 No matta I neva do notting bad.
\q But da ting dat make me sked an shaking inside,
\q2 Dass da tings you tell!
\q
\v 162 Me, I stay real good inside
\q2 Cuz I know wat you wen promise fo do.
\q2 Dat make me feel jalike I find one big treasure.
\q
\v 163 Weneva peopo bulai somebody,
\q2 I hate dat, an bodda me plenny.
\q2 But I get love an aloha fo da Rules you teach.
\q
\v 164 Ery day, seven times I tell, “You, da greates!”
\q2 Cuz erytime you tell wass right o wass wrong, az pono!
\q
\v 165 Fo da peopo dat get love an aloha fo da Rules you teach,
\q2 Eryting go real good fo dem.
\q2 No mo notting goin jam um up!
\q
\v 166 Eh! You Da One In Charge! I stay wait fo you get me outa trouble.
\q2 Da tings you tell me fo do, I do um.
\q
\v 167 I go all out do da tings you teach.
\q2 Dass wat I get plenny love an aloha fo do.
\q
\v 168 Eryting you tell me fo do, I do um,
\q2 Eryting you stay teach, I do um,
\q2 Cuz eryting I do, I do um in front you.
\b
\q
\v 169 Eh! You Da One In Charge! Wen I yell fo help,
\q2 I like you lissen wat I tell.
\q I like fo you help me undastan stuff,
\q2 Jalike you wen make promise fo do.
\q
\v 170 Wen I aks you fo do someting fo me,
\q2 I like you lissen.
\q Get me outa trouble,
\q2 Jalike you wen promise fo do.
\q
\v 171 Help me fo tell how awesome you stay,
\q2 Cuz you teach me da tings I gotta do.
\q
\v 172 Wen you make one promise,
\q2 Dat make me like tell erybody bout um!
\q Cuz eryting you tell me fo do,
\q2 Az da right ting fo do!
\q
\v 173 I like you use yoa powa fo help me!
\q2 Cuz da tings you tell me fo do,
\q2 Dass wat I make up my mind fo do.
\q
\v 174 Eh! You Da One In Charge! Fo long time,
\q2 I wait an wait fo you get me outa trouble!
\q An you know wat make me stay good inside?
\q2 Da Rules dat you teach!
\q
\v 175 Keep me alive!
\q2 Den, I goin tell good tings bout you.
\q An da tings you tell cuz you da judge,
\q2 Dat goin help me.
\q
\v 176 Jalike one lost sheep dat donno wea he going,
\q2 I wen go da wrong way.
\q So, try come an find me, yoa worka guy,
\q2 Cuz I no foget da tings you tell me fo do.
\c 120
\s1 He Pray Fo God Help Him
\d Song fo sing wen you go up to da Temple Fo God
\q
\v 1 Da One In Charge, he da one I call out fo help me,
\q2 Weneva I get trouble.
\q2 He lissen, an help me.
\q
\v 2 Eh! You Da One In Charge! Peopo come afta me
\q2 Fo bulai an me an scam me.
\q2 So, get me outa dat kine trouble!
\b
\q
\v 3 All you peopo dat talk like you goin scam me,
\q2 You no tink God goin punish you guys, o wat?
\q2 He goin do mo den you tink!
\q
\v 4 God goin punish you guys.
\q2 Jalike he hurt you wit da sharp arrows da army guys use,
\q2 An wit da red hot charcoal from da broom bush!
\b
\q
\v 5 Bummas! I gotta live far away from my peopo,
\q2 Jalike I stay wit da no good peopo Meshek side,
\q2 O jalike I put up tent wit da Kedar peopo.
\q
\v 6 Too long, I stay
\q2 Wit peopo dat ony like fight each odda!
\q
\v 7 Me, I da kine guy
\q2 Dat like tings go good fo erybody.
\q But weneva I talk lidat,
\q2 Dem guys, dey ony like make war!
\c 121
\s1 Da One In Charge Take Kea His Peopo
\d Song fo sing wen you go up to da Temple Fo God
\q
\v 1 Erytime I look da mountains, I tink:
\q2 Who goin help me?
\q
\v 2 Da One In Charge, he da One dat goin help me,
\q2 Da One dat make da sky an da world.
\b
\q
\v 3 Da One In Charge, he take kea you, so you no fall down.
\q2 He take kea you, an he no goin sleep.
\q
\v 4 Eh! Da One In Charge, he jalike da bodyguard fo da Israel peopo.
\q2 He no need sleep!
\q2 He stay awake all da time.
\b
\q
\v 5 Da One In Charge, he da One dat take kea you.
\q2 He stay right dea nea you,
\q2 Jalike he make shade so da sun no bodda you.
\q
\v 6 Day time, da sun no goin hurt you.
\q2 Nite time, da moon no goin hurt you too.
\b
\q
\v 7 Da One In Charge, he goin take kea you
\q2 So notting bad happen to you.
\q2 He no goin let you mahke.
\q
\v 8 Da One In Charge goin take kea you
\q2 Ery place you go,
\q2 From now, an foevas.
\c 122
\s1 Aloha Jerusalem Town
\d Song fo sing wen you go up to da Temple Fo God. One David kine song
\q
\v 1 My frenz wen tell me,
\q2 “Eh, we go da Temple Fo Da One In Charge!”
\q2 Dat make me stay good inside.
\q
\v 2 An now, us guys stay stand inside da town gates!
\q2 Awesome, Jerusalem town!
\b
\q
\v 3 Da peopo wen build Jerusalem town,
\q2 So dat da whole place, come all togedda real good.
\q
\v 4 Dass da place wea all oua ohanas go,
\q2 Da ones dat get Da One In Charge fo dea boss.
\q Dass da Rule from God
\q2 Bout how us guys gotta go Jerusalem,
\q Fo tell good tings bout Da One In Charge.
\q2 We do dis cuz we know wat kine god him!
\q
\v 5 Dass da place wea da king guys sit
\q2 On top dea thrones, fo judge da peopo.
\q2 Dass da king guys from da David ohana.
\b
\q
\v 6 Tell God fo make eryting go good fo da Jerusalem peopo.
\q2 Tell dem,
\q1 “I like fo da ones dat get love an aloha fo you guys
\q2 Live so no mo worries.
\q
\v 7 I like eryting go good fo da peopo inside yoa town walls
\q2 I like fo da peopo inside yoa palaces no need worry bout notting!”
\b
\q
\v 8 Cuz I love my ohana guys an frenz dat live Jerusalem,
\q2 I tell, “I like eryting come good fo all you Jerusalem peopo.”
\q
\v 9 Cuz I love da Temple Fo Da One In Charge Oua God,
\q2 I pray dat good tings happen fo all you guys.
\c 123
\s1 Give Chance!
\d Song fo sing wen you go up to da Temple Fo God
\q
\v 1 I look up fo pray to you.
\q2 You, da King. Yoa throne stay inside da sky.
\b
\q
\v 2 All us guys make ready fo do wateva da God us guys pray to, dass Da One In Charge a us, like us fo do,
\q2 An we waiting fo him do good tings fo us.
\q We stay ready, jalike da slave guys
\q2 Wait fo see wat dea boss like um fo do,
\q An jalike da slave wahines stay ready
\q2 Fo find out wat da wahine dey work fo like dem fo do.
\b
\q
\v 3 Eh! You Da One In Charge! Do good tings fo us!
\q2 Do good tings, cuz us guys had it awready
\q2 From da peopo dat make jalike us guys notting!
\q
\v 4 Us stay had it awready,
\q2 Cuz da peopo dat ack high makamaka an no mo notting fo do,
\q2 Talk stink bout us an laugh.
\q An da proud peopo dat put plenny presha on us,
\q2 Dey stay make jalike us guys notting.
\c 124
\s1 God Take Kea His Peopo
\d Song fo sing wen you go up to da Temple Fo God. One David kine song
\q
\v 1 Eh, you Israel peopo! Tell me
\q2 Wat you tink wen happen --
\q2 But dis neva happen --
\q2 If Da One In Charge neva stay oua side befo time, aah?
\p
\v 2 Dey tell,
\q1 “Eh, If Da One In Charge neva stay oua side,
\q2 Dat time odda peopo wen attack us,
\q
\v 3 An come real mad wit us,
\q2 Den, jalike dey wen eat us alive.
\q2 But dat neva happen.
\q
\v 4 Jalike if da big watta wen carry us guys away,
\q2 An jalike if da flash flood wen get rid a us,
\q
\v 5 Jalike if da flood tumble us guys down
\q2 An wipe us out.
\q2 But dat neva happen.”
\b
\q
\v 6 Az why us guys like tell Da One In Charge,
\q2 “You, you wen do good tings fo us guys,
\q Cuz you neva let dem guys kill us.
\q2 Jalike dey wild animals dat like bite us an kill us!”
\q
\v 7 Us guys stay alive still yet,
\q2 Jalike one bird dat get outa one trap!
\q Jalike da bird catcha guys put up da trap,
\q2 But now, da trap broke an we outa dea!
\q
\v 8 Da One In Charge, we know wat kine god him, an he help us.
\q2 He da One wen make da sky an da world!
\c 125
\s1 No Can Throw Off God Peopo
\d Song fo sing wen you go up to da Temple Fo God
\q
\v 1 Da peopo dat trus Da One In Charge,
\q2 Dey stay solid all da time, jalike Mount Zion,
\q2 Dat no move an stay solid.
\q
\v 2 Jalike Jerusalem town get mountains all aroun
\q2 So nobody can attack,
\q2 Da One In Charge no let nobody attack his peopo,
\q2 Now, an foeva.
\q
\v 3 Bumbye, maybe one bad kine king take ova da land
\q2 Wea da peopo dat stay do wass right live.
\q2 But dat kine king no goin stay one king long time.
\q Cuz if he stay da king,
\q2 Maybe da good guys like do bad kine stuff
\q2 Fo ovathrow da bad king.
\q
\v 4 Eh! You Da One In Charge! Try do good tings fo da good kine peopo,
\q2 Da ones dat get good heart fo do da right ting.
\q
\v 5 Da peopo dat go da wrong way
\q2 An do crooked kine stuff,
\q I like fo Da One In Charge throw dem out,
\q2 Same time he kick out da odda peopo dat do bad kine stuff.
\b
\q But fo da Israel peopo,
\q2 I like eryting go good fo dem!
\c 126
\s1 God Make Tings Come Good Fo His Peopo
\d Song fo sing wen you go up to da Temple Fo God
\q
\v 1 Wen Da One In Charge bring back da prisonas from Babylon side to Mount Zion,
\q2 All us guys feel jalike az was one dream!
\q
\v 2 Dat time, erytime we talk, we laugh
\q2 An yell cuz we stay good inside.
\q Even da peopos inside odda countries tell,
\q2 “Da One In Charge, he stay do plenny good tings fo his peopo!”
\q
\v 3 Az fo shua, Da One In Charge stay do plenny good tings fo us guys.
\q2 Az how come us guys stay real good inside!
\b
\q
\v 4 Eh! Da One In Charge, we like fo you make eryting come good fo us guys,
\q2 Jalike was befo time.
\q Jalike wen you fill up da dry gulches Negev side
\q2 Wit plenny watta.
\b
\q
\v 5 Da ones dat plant food, dey crying.
\q2 But bumbye, wen dey harves da food,
\q2 Dey goin yell plenny cuz dey feel good inside.
\q
\v 6 Fo shua, whoeva go out wit one bag seed fo plant um,
\q2 No matta dey stay cry plenny dat time,
\q Bumbye, wen dey bring back da wheat dey tie up,
\q2 Dey goin yell plenny, cuz dey stay real good inside!
\c 127
\s1 Eryting Come From Da One In Charge
\d Song fo sing wen you go up to da Temple Fo God. One King Solomon kine song.
\q
\v 1 Poho da builda guys build one house,
\q2 An Da One In Charge not da one dat build um.
\q Poho da security guard, dat guard da town,
\q2 An Da One In Charge not da one dat watch um.
\q
\v 2 Ony wase time wen you guys wake up real early an pau hana real late,
\q2 Fo work hard fo get food.
\q Cuz you know, God take kea da peopo he get love an aloha fo,
\q2 Even wen dey sleeping.
\b
\q
\v 3 You know wat? Da One In Charge give peopo kids,
\q2 Jalike dey one gif from him.
\q2 Da ones born from you, az jalike he give you one reward.\fig Da kids one gif from Da One In Charge|src="AP-00-03.TIF" size="col" ref="127:3"\fig*
\q
\v 4 Da boys dat born wen you still young,
\q2 Dey goin take good kea you bumbye.
\q Dey goin be jalike da arrows one army guy carry
\q2 So nobody can make any kine to him.
\q
\v 5 Any guy dat get plenny boys lidat,
\q2 He can stay good inside,
\q2 Jalike one army guy dat get one bag full a arrows!
\q Bumbye, if get peopo dat stay agains his kids,
\q2 An dey poin finga dem front da town leada guys,
\q2 Da kids no goin come shame, cuz dey pono!
\c 128
\s1 How Fo Stay Good Inside
\d Song fo sing wen you go up to da Temple Fo God
\q
\v 1 All da peopo dat feel jalike dey sked
\q2 Weneva dey come in front Da One In Charge,
\q An dat live da way he like dem fo live,
\q2 Dey can stay good inside.
\q
\v 2 If dass how you stay,
\q2 Den, from da work you stay do wit yoa hands,
\q2 You goin get plenny fo eat.
\q You goin stay good inside,
\q2 An tings goin go good fo you too.
\q
\v 3 Yoa wife, inside yoa house,
\q2 Goin be jalike one grape plant dat give plenny grape.
\q Yoa boys, dat sit aroun yoa table,
\q2 Goin be jalike da keikis dat grow up aroun da olive tree.
\q
\v 4 Dass da kine good tings God stay do,
\q2 Weneva get one guy dat feel jalike he sked
\q2 Wen he come in front Da One In Charge.
\b
\q
\v 5 I like Da One In Charge do good tings fo you,
\q2 Da One dat stay inside da Temple on top Mount Zion!
\q All da time you stay alive,
\q2 Wen good tings happen fo da Jerusalem peopo,
\q2 I like dat happen to you too!
\q
\v 6 I like you see yoa grankids!
\q2 I like eryting go good fo da Israel peopo!
\c 129
\s1 Da Israel Peopo Suffa Plenny
\d Song fo sing wen you go up to da Temple Fo God
\q
\v 1 All you Israel peopo, tell dis to erybody:
\q2 “From da time us guys come one nation,
\q2 All da time peopo presha us guys plenny!”
\q
\v 2 Da Israel peopo tell, “Az right!
\q2 From da time us guys come one nation,
\q2 All da time peopo presha us guys plenny!
\q2 But dey neva ovathrow us!
\q
\v 3 Fo shua, dey make us suffa plenny,
\q2 Jalike one farma run ova us wit one plow
\q2 An make deep cut all ova oua back!
\q
\v 4 But Da One In Charge, he do da right ting erytime!
\q2 Wen da bad kine peopo tie us up wit ropes,
\q2 Da One In Charge cut da rope an let us go.”
\s1 Dey Aks God Fo Wipe Out Da Peopo Dat Stay Agains Dem
\q
\v 5 “All da peopo dat hate us Jerusalem guys,
\q2 Us guys like fo God make um come shame
\q2 An go home cuz dey loozas.
\q
\v 6 Us guys like dose peopo come
\q2 Jalike da kine weed dat come out from one crack in da flat roof,
\q2 Dat come all dry befo you can pull um out.
\q
\v 7 No mo enuff grass fo da guy dat da harvest, grab fo eat.
\q2 Da guy dat tie up da wheat dat da odda guy cut,
\q2 He no goin put da grass wit da wheat he tie up fo his boss.
\q
\v 8 Da peopo dat pass by da place wea dey pull out da grass,
\q2 No good dey tell,
\q2 ‘Us guys like Da One In Charge do plenny good tings fo you,’
\q2 Da way dey tell da ones harvesting da real kine food,
\q An no good da peopo harvesting da grass ansa back,
\q2 ‘Us guys like Da One In Charge do good tings fo you too!’
\q2 Da way da ones harvest da real kine food tell.”
\c 130
\s1 He Aks God Fo Help Him
\r (Titus 2:14)
\d Song fo sing wen you go up to da Temple Fo God
\q
\v 1 I feel jalike I down inside da deep watta,
\q2 Cuz a da trouble I in.
\q2 An from dea, I yell fo you help me, Da One In Charge!
\q
\v 2 You da boss fo me,
\q2 So lissen wat I stay tell!
\q Try lissen real good
\q2 Cuz I beg you fo help me!
\b
\q
\v 3 Da One In Charge, I know you no make one lis
\q2 A all da bad tings da peopo do,
\q Cuz if you make lis lidat,
\q2 You tink anybody can stay alive, o wat?
\q
\v 4 But if peopo aks you fo let um go an hemo dea shame,
\q2 You let um go, an hemo dea shame.
\q Dass how come peopo get choke respeck fo you.
\b
\q
\v 5 I stay wait, cuz I know Da One In Charge goin do someting.
\q2 I know wat he tell, an dass why I stay wait fo him help me.
\q2 An dass why I can hang in dea an trus um.
\q
\v 6 I hang in dea an trus my Boss.
\q2 I feel jalike da army guys dat guard da town all nite.
\q2 An dey hang in dea an wait long time fo day time come,
\b
\q
\v 7 All you Israel peopo,
\q2 Hang in dea an trus Da One In Charge!
\q Cuz if you stay tight wit Da One In Charge,
\q2 He erytime stay tight wit his peopo.
\q Wen you wit him,
\q2 He do wateva he gotta do
\q2 Fo get you outa trouble.
\q
\v 8 \x - \xo 130:8: \xt Matt 1:21; Tit 2:14\x*Goin be Da One In Charge dat do wat he gotta do,
\q2 Fo hemo da shame from da Israel peopo
\q2 Fo all da bad stuff dey stay do.
\c 131
\s1 Pray Cuz You Trus God
\d Song fo sing wen you go up to da Temple Fo God. One King David kine song.
\q
\v 1 Eh! Da One In Charge,
\q2 I no mo big head,
\q2 I no ack high makamaka.
\q I no try fo do big kine tings,
\q2 O tings dat stay so awesome, I no can handle.
\q
\v 2 I make shua notting bodda me,
\q2 So I can res inside,
\q Jalike one small kid stay quiet
\q2 Wen he stay wit his mudda.
\q2 Inside, I feel jalike dat small kid.
\q
\v 3 You Israel peopo, wait fo Da One In Charge help you,
\q2 Cuz you know he goin help you, now an all da time.
\c 132
\r (Jesus Guys 2:30)
\d Song fo sing wen you go up to da Temple Fo God
\q
\v 1 Eh! Da One In Charge, no foget King David
\q2 An how he wen suffa plenny.
\b
\q
\v 2 David wen make one strong promise to Da One In Charge,
\q2 One promise to da Strong God dat Jacob wen pray to.
\q
\v 3 David tell, “I no even goin go inside my house
\q2 O lay down on top da bed wea I sleep,
\q2 Cuz I gotta do dis firs!
\q
\v 4 I make shua I no goin sleep
\q2 O close my eyes,
\q
\v 5 Till I find one place dass right fo Da One In Charge,
\q2 One place wea he can stay.
\q2 He Da Strong God dat Jacob wen pray to.”
\b
\q
\v 6 \x - \xo 132:6: \xt 2Rec 6:41,42\x*Us guys wen hear wat David like do,
\q2 Wen we stay Efratah side,
\q An we wen find da Box Fo Rememba Da Deal Wit God,
\q2 Wen we go nea Kiriat-Jearim.
\q
\v 7 We hear peopo tell, “Eh! We go da place God stay!
\q2 We go down in front his throne fo show respeck!
\q
\v 8 Da One In Charge, all us guys like fo you go up
\q2 An come inside da place dat stay dea, fo you stay dea all da time,
\q An we like da Box Fo Rememba Da Deal come dea wit you,
\q2 Da Box dat show how strong you!
\q
\v 9 Us guys like peopo fo see,
\q2 Dat even da kine spesho clotheses yoa pries guys wear,
\q2 Make erybody tink bout wass right!
\q We like da peopo dat stay spesho fo you
\q2 Sing cuz dey stay real good inside!”
\b
\q
\v 10 King David was yoa worka guy befo time,
\q2 An you wen get respeck fo him,
\q2 So no turn away from da new king you wen pick.
\q
\v 11 \x - \xo 132:11: \xt 2Sam 7:12-16; 1Rec 17:11-14; Songs 89:3,4; JGuys 2:30\x*Befo time, Da One In Charge wen make one strong promise to David,
\q2 Da kine promise you can trus,
\q2 An God no goin change his mind.
\q He tell: “I goin put one king dat goin come from you, David,
\q2 On top da throne, jalike wen you was in charge.
\q
\v 12 If yoa kids dat come from you bumbye
\q2 Stay stick wit da Deal I wen make,
\q2 An da tings I stay teach um dat dey gotta do,
\q Den goin be dea kids dat get da right foeva
\q2 Fo be da king on top da throne,
\q2 Jalike wen you was in charge.”
\b
\q
\v 13 Cuz Da One In Charge wen pick Mount Zion inside Jerusalem town
\q2 Fo be da place he like stay.
\q
\v 14 He tell: “Dis da place
\q2 I goin stay foeva.
\q I goin sit on top da throne an be da king,
\q2 Cuz dis da place I wen like stay from long time.
\q
\v 15 I goin do good tings fo da Jerusalem peopo,
\q2 An give dem all da food dey need.
\q Even da peopo dea dat no mo notting,
\q2 I goin make shua dey get plenny fo eat.
\q
\v 16 I even goin make da spesho kine clotheses da pries guys wear,
\q2 Fo make erybody rememba, dat I wen get um outa trouble.
\q Da peopo ova dea dat stay spesho fo God
\q2 Goin sing plenny, cuz dey stay real good inside.
\q
\v 17 \x - \xo 132:17: \xt 1Kings 11:36\x*Inside Jerusalem, I goin make one guy come king dat get plenny powa.
\q2 He goin come from King David ohana.
\q He da One I pick awready,
\q2 An I goin make shua he stay king long time,
\q2 Jalike one lamp dat stay on foeva.
\q
\v 18 I goin make shua, wen you tink bout da peopo dat stay agains my king,
\q2 You ony goin rememba dat I put plenny shame on dem.
\q But da crown on top da king head
\q2 Goin shine so you rememba how awesome him!”
\c 133
\s1 Az Good Wen You All Stay Togedda
\d Song fo sing wen you go up to da Temple Fo God. One David kine song.
\q
\v 1 Good, you know, wen all da brudda guys
\q2 Live togedda jalike dey one.
\q2 Dass goin make erybody feel real good inside.
\q
\v 2 Wen erybody stay togedda jalike dey one,
\q2 Dass jalike wen somebody give you lei fo show aloha,
\q Jalike da time Moses wen make Aaron da firs Main Pries,
\q2 An he pour da spesho kine olive oil on top Aaron head,
\q2 An da oil drip down his beard to da collar a da robe.
\q
\v 3 Wen erybody stay togedda jalike dey one,
\q2 Make you feel real good.
\q Jalike wen dew go on da grass morning time
\q2 On top da hills aroun Jerusalem,
\q2 An jalike on top Mount Hermon.
\q Weneva peopo stay togedda lidat,
\q2 Da One In Charge make shua eryting go good fo dem,
\q2 An dey get da real kine life to da max foeva!
\c 134
\s1 Nite Time Song Fo Da Temple
\d Song fo sing wen you go up to da Temple Fo God
\q
\v 1 Tell Da One In Charge dat he good,
\q2 Cuz he stay do good tings
\q Fo all you guys dat work fo him nite time
\q2 Inside da Temple Fo Da One In Charge!
\q
\v 2 Put up yoa hands
\q2 An face da place dat stay spesho fo God.
\q2 Tell Da One In Charge dat he good!
\b
\q
\v 3 Da One In Charge, he da One wen make da sky an da world,
\q2 An he stay on top Mount Zion.
\q2 I like he do good tings fo all you guys.
\c 135
\s1 Da One In Charge, He Da Greates!
\r (Hebrews 10:30; Jesus Show 9:20)
\q
\v 1 All you guys! Tell good tings bout Da One In Charge!
\b
\q All you guys! Tell good tings bout Da One In Charge cuz you know wat kine god him!
\q All you worka guys fo Da One In Charge, tell good tings bout him,
\q2
\v 2 Da ones dat work inside da Temple Fo Da One In Charge
\q2 An inside da yard wea da Temple fo oua God stay!
\q
\v 3 Tell good tings bout Da One In Charge, cuz he good!
\q2 Tell wat kine god him wit music,
\q2 Cuz make you feel good wen you wit him.
\q
\v 4 Cuz Da One In Charge wen pick oua ancesta guy Jacob fo come his spesho boy,
\q2 Da same Jacob guy dat Da One In Charge wen give da name Israel,
\q2 Da One In Charge pick him fo be his guy.
\b
\q
\v 5 Me, I know dis: Da One In Charge, he awesome!
\q2 Oua Boss guy, he mo awesome den all da odda gods!
\q
\v 6 Eryting Da One In Charge like do, he do
\q2 In da sky, an on top da earth,
\q2 An inside da ocean, all da way to da bottom.
\q
\v 7 Da One In Charge, he da one dat make da clouds come up
\q2 From da mos far places in da world.
\q2 He make da lightning an da rain.
\q He da One dat make da wind come
\q2 From da place wea he keep um.
\q
\v 8 Fo da Egypt peopo, he wen wack da numba one boy inside ery house.
\q2 He wen kill da ones dat wen born from da Egypt peopo, an from dea animals too.
\q
\v 9 Da One In Charge wen do awesome kine tings fo show who him.
\q2 He wen make miracles in da middo a da Egypt peopo,
\q2 In front a da Pharaoh guy, an all da peopo dat work fo him.
\b
\q
\v 10 Da One In Charge wen wack plenny odda nations, no matta dey big.
\q2 He wen kill dea king guys, no matta dey strong.
\q
\v 11 He wen kill Sihon, da king fo da Amor peopo,
\q2 An Og, da king fo da Bashan peopo,
\q2 An all da odda king guys Canaan side.
\b
\q
\v 12 Da One In Charge wen give dea land to his peopo, da Israel peopo,
\q2 Fo be dea land from dat time.
\b
\q
\v 13 Eh! You Da One In Charge! Peopo goin know who you, all da time!
\q2 All da peopo dat goin come bumbye,
\q2 All dem goin rememba you, Da One In Charge!
\q
\v 14 Cuz you Do One In Charge, you da Judge!
\q2 An you goin make shua erybody know, dat yoa peopo do wass right.
\q2 You goin show pity fo da peopo dat work fo you.
\b
\q
\v 15 \x - \xo 135:15: \xt Songs 115:4-8; JShow 9:20\x*Da idol kine gods dat da odda peopos make wit silva an gold,
\q2 Dey ony tings dat peopo make wit dea hands.
\q
\v 16 Dey get mout, but dey no can talk,
\q2 Dey get eye, but dey no can see notting,
\q
\v 17 Dey get ear, but dey no can hear notting.
\q2 Dey no mo life, cuz dea mout no breave!
\q
\v 18 Da peopo dat make da idol kine gods,
\q2 Dey come jalike dea gods.
\q2 An same ting fo da peopo dat trus dat kine gods.
\b
\q
\v 19 Eh! All you peopo from da Israel ohana!
\q2 Tell Da One In Charge, dat he good, cuz he help you guys.
\q All you pries guys from da Aaron ohana!
\q2 Tell Da One In Charge, dat he good, cuz he help you guys.
\q
\v 20 All you guys from da Levi ohana dat help da prieses!
\q2 Tell Da One In Charge dat he good, cuz he help you guys.
\q All you guys dat feel jalike you sked wen you stay in front Da One In Charge!
\q2 Tell Da One In Charge dat he good, cuz he help you guys.
\q
\v 21 Good fo erybody, stand hea on top Zion Hill an tell Da One In Charge dat he good!
\q2 Tell dat, to da one dat live hea inside Jerusalem town!
\b
\q All you guys! Tell good tings bout Da One In Charge!
\c 136
\s1 “Mahalo!” To Da One In Charge
\q
\v 1 \x - \xo 136:1: \xt 1Rec 16:34; 2Rec 5:13; 7:3; Ezra 3:11; Songs 100:5; 106:1; 107:1; 118:1; Jer 33:11\x*All you guys! Tell good tings bout Da One In Charge, cuz he good.
\q2 Cuz he stay tight wit his peopo foeva!
\q
\v 2 From all da odda gods, he da God dass importan.
\q2 So tell good tings bout Da One In Charge
\q2 Cuz he stay tight wit his peopo foeva!
\q
\v 3 From all da bosses, he da Boss dat get da powa.
\q2 So tell good tings bout Da One In Charge
\q2 Cuz he stay tight wit his peopo foeva!
\s2 Da One In Charge Make Da World An Da Sky
\q
\v 4 Da One In Charge, he da ony one dat do big an awesome kine tings,
\q2 Cuz he stay tight wit his peopo foeva!
\q
\v 5 \x - \xo 136:5: \xt Start 1:1\x*Cuz he erytime undastan wat fo do, dass how he wen make da sky,
\q2 Cuz he stay tight wit his peopo foeva!
\q
\v 6 \x - \xo 136:6: \xt Start 1:2\x*He wen spread out da groun mo high den da watta.
\q2 Cuz he stay tight wit his peopo foeva!
\q
\v 7 \x - \xo 136:7: \xt Start 1:16\x*Da One In Charge, he da one dat wen make da big lights,
\q2 Cuz he stay tight wit his peopo foeva!
\q
\v 8 He put da sun in charge a da day time,
\q2 Cuz he stay tight wit his peopo foeva!
\q
\v 9 He put da moon an stars in charge a da nite time,
\q2 Cuz he stay tight wit his peopo foeva!
\s2 Da One In Charge Get His Peopo Outa Egypt
\q
\v 10 \x - \xo 136:10: \xt Outa 12:29\x*Da One In Charge, he wen wack da numba one boys fo da Egypt peopo.
\q2 Cuz he stay tight wit his peopo foeva!
\q
\v 11 \x - \xo 136:11: \xt Outa 12:51\x*Same time, he da One dat wen pull out da Israel peopo from da Egypt peopo,
\q2 Cuz he stay tight wit his peopo foeva!
\q
\v 12 He wen use his powa fo do all dat,
\q2 He wen show how strong him.
\q2 Cuz he stay tight wit his peopo foeva!
\b
\q
\v 13 \x - \xo 136:13: \xt Outa 14:21-29\x*Da One In Charge, he wen split da Red Sea.
\q2 Cuz he stay tight wit his peopo foeva!
\q
\v 14 He wen make da Israel peopo go right thru da middo.
\q2 Cuz he stay tight wit his peopo foeva!
\q
\v 15 He wen wipe out da Pharaoh guy an his army guys inside da Red Sea.
\q2 Cuz he stay tight wit his peopo foeva!
\s2 Da One In Charge Wen Take His Peopo To Dea Own Land
\q
\v 16 Da One In Charge, he wen take his peopo thru da boonies wea nobody live,
\q2 Cuz he stay tight wit his peopo foeva!
\q
\v 17 Da One In Charge, da one dat wen wack big kings.
\q2 Cuz he stay tight wit his peopo foeva!
\q
\v 18 He wen kill kings dat get plenny powa.
\q2 Cuz he stay tight wit his peopo foeva!
\q
\v 19 \x - \xo 136:19: \xt Census 21:21-30\x*One a dem, Sihon, da king fo da Amor peopo,
\q2 Cuz he stay tight wit his peopo foeva!
\q
\v 20 \x - \xo 136:20: \xt Census 21:31-35\x*Anodda one, Og, da king fo da Bashan peopo,
\q2 Cuz he stay tight wit his peopo foeva!
\q
\v 21 He wen take dea land an give um to da Israel peopo,
\q2 Cuz he stay tight wit his peopo foeva!
\q
\v 22 Da land wen come da property fo us Israel peopo, cuz us his worka guys,
\q2 Cuz he stay tight wit his peopo foeva!
\s2 Da One In Charge Take Kea His Peopo
\q
\v 23 Us was nobody, but Da One In Charge neva foget us guys!
\q2 Cuz he stay tight wit his peopo foeva!
\q
\v 24 He wen rip us from da ones dat stay agains us,
\q2 Cuz he stay tight wit his peopo foeva!
\q
\v 25 Da One In Charge, he da One give food to eryting dat stay alive.
\q2 Cuz he stay tight wit his peopo foeva!
\b
\q
\v 26 Tell good tings bout da God dat stay in da sky,
\q2 Cuz he stay tight wit his peopo foeva!
\c 137
\s1 Sad Cuz Dey Gotta Stay Babylon Side
\q
\v 1 Us wen sit down by da rivas Babylon side
\q2 An cry plenny,
\q2 Cuz we stay tink plenny bout how Jerusalem town stay all bus up.
\q
\v 2 Us wen hang up oua harp
\q2 In da middo a da willow tree branches
\q2 Fo no play um no moa.
\q
\v 3 Az cuz da guys dat wen capcha us,
\q2 Tell, us gotta sing fo dem.
\q Da ones dat make us moan cuz we sad,
\q2 Dey tell, “Go sing one happy kine song from Jerusalem town!”
\b
\q
\v 4 You tink us can sing bout Da One In Charge
\q2 Inside one nodda country, dat not oua country, o wat?
\q2 No can!
\q
\v 5 If I foget Jerusalem town,
\q2 I like fo God make my right hand come all any kine!
\q
\v 6 If I no tink plenny bout Jerusalem,
\q2 O if I no tink dat Jerusalem da place
\q Wea I erytime stay good inside,
\q2 Mo den all da odda place,
\q Den I like fo God make my tongue stick to da top a my mout
\q2 So I no can talk!
\b
\q
\v 7 Da One In Charge, no foget wat da Edom peopo wen do
\q2 Da time da Babylon army guys wen take ova Jerusalem town.
\q Dey wen yell, “Bus up da place!
\q2 Wipe da place to da groun!”
\b
\q
\v 8 \x - \xo 137:8: \xt JShow 18:6\x*You Babylon peopo,
\q2 Garans you goin come all bus up.
\q If somebody get you back,
\q2 Da way you wen make to us guys,
\q2 Us like God make dem stay good inside!
\q
\v 9 Anybody go grab yoa kids
\q2 An smash um on one cliff side,
\q2 Us like God make dem stay good inside!
\c 138
\s1 Song Fo Tell God “Mahalo”
\d One King David kine song.
\q
\v 1 Eh Boss! I like go all out
\q2 Fo tell good tings bout you!
\q2 In front all da odda gods, I goin sing bout you.
\q
\v 2 I goin face da temple dat stay spesho fo you
\q2 Wen I go down fo pray.
\q2 Dis fo show you love an respeck.
\q I goin tell good tings bout you, cuz I know who you.
\q2 Cuz you erytime stay tight wit yoa peopo,
\q2 An cuz us guys can trus you fo do wat you tell you goin do.
\q Dass cuz you do wat you promise fo do,
\q2 An dass da mos importan ting peopo know bout you.
\q
\v 3 Weneva I yell to you fo help me, you help me.
\q2 You make me so I no come sked fo do wat I need fo do,
\q2 Dass how you make me come strong inside.
\b
\q
\v 4 Eh! You Da One In Charge! Da king guys from all ova da world,
\q2 I like fo dem tell dat you da greates,
\q2 Wen dey hear da tings you tell.
\q
\v 5 Dass why dey goin sing bout how you do tings.
\q2 Dey goin tell: “Da One In Charge, he stay real awesome!”
\q
\v 6 Eh! You Da One In Charge! Fo shua, you importan,
\q2 But still yet, you see wass happening wit da peopo dat not importan.
\q An da peopo dat get big head,
\q2 No matta dey stay far, you know wat dey doing.
\b
\q
\v 7 No matta get trouble ery place I go,
\q2 An da peopo dat stay agains me stay huhu,
\q2 You goin make shua I no mahke.
\q You goin show yoa powa an bus dem guys up!
\q2 You get da powa fo get me outa trouble.
\q
\v 8 Eh! You Da One In Charge! you da One goin make happen fo me,
\q2 Eryting you wen promise fo do.
\q1 You, Da One In Charge,
\q2 An you stay tight wit yoa peopo, all da time!
\q2 So den, no go bag from da peopo you wen make!
\c 139
\s1 God Know Me An Take Kea Me
\d One King David kine song fo God, fo da main music guy.
\q
\v 1 Eh! You Da One In Charge! You check me out all da time fo see how I stay deep inside.
\q2 Az how you know eryting bout me.
\q
\v 2 Erytime I sit down o stand up, you know bout um.
\q2 No matta you stay far away,
\q2 You know wat I stay tink.
\q
\v 3 From da time I wake up
\q2 Till da time I go sleep,
\q You see wea I go.
\q2 You know awready how I do stuff.
\q
\v 4 Eh Boss, even befo someting come outa my mout,
\q2 Fo real, you know eryting I goin tell, fo real!
\q
\v 5 You stay all aroun me fo take kea me.
\q2 You put yoa hand on top me fo no let notting happen to me.
\q
\v 6 Da way you know me,
\q2 Blow my mind!
\q2 You know me mo betta den I know me!
\b
\q
\v 7 Eh, no way I can go some place wea yoa spirit no stay!
\q2 No mo place I can run away to, an you no stay dea too!
\q
\v 8 If I go up to da sky, you stay dea.
\q2 If I spread out my bed inside da Mahke Peopo Place, you ova dea too.
\q
\v 9 If I get da kine bird wing fo fly,
\q2 From da place wea da sun come up,
\q To da mos far side a da ocean wea da sun go down,
\q2 Fo live dea,
\q
\v 10 Az no matta, cuz you stay dea too!
\q2 Even dea you goin show me wea fo go
\q2 An grab me wit yoa hand fo no let me fall down.
\b
\q
\v 11 If I tell, “Fo shua, da dark goin hide me!”
\q2 O if I tell, “Da nite, goin cova up da light fo me!”
\q
\v 12 No matta --
\q2 Cuz even nite time, no stay dark enuff fo you no see me.
\q Fo you, da nite time stay light jalike da day time.
\q2 Fo you, in da dark o in da light, no mo diffrence.
\b
\q
\v 13 Eh God, you wen make me an eryting inside me.
\q2 Wen my mudda hapai me,
\q You wen put togedda all my parts.
\q
\v 14 I like tell you dat you da greates,
\q2 Cuz wen you wen make me
\q2 You wen do spesho kine tings fo me, an ho! dass scary!
\q Eryting you make, stay awesome!
\q2 Inside I know dass da trut fo real kine!
\q
\v 15 Da way my bones come togedda, you wen see um real good,
\q2 Dea inside my mudda wea nobody can see um.
\q Was jalike I stay deep unda da groun
\q2 All da time you put da diffren piece togedda.
\q
\v 16 Befo I born, you see my body come togedda.
\q2 Befo my firs day,
\q You wen write down inside yoa book
\q2 Wat goin happen ery day I stay live.
\b
\q
\v 17 Eh God! Real deep, da way you tink bout me!
\q2 Da stuff you tink bout me, no can count!
\q2
\v 18 Wen I try fo count um,
\q2 Dey mo plenny den da sand on top da beach!
\q Still yet, erytime I wake up,
\q2 You stay right dea wit me!
\b
\q
\v 19 Eh God! I like fo you kill da peopo dat do bad tings!
\q2 All you killas, get outa my life!
\q
\v 20 Dem guys, da ony time dey talk bout you,
\q2 Az wen dey like scam somebody.
\q Dey use yoa name fo do any kine pilau kine stuff,
\q2 Cuz dey stay agains you.
\q
\v 21 Eh! You Da One In Charge! Da peopo dat hate you,
\q2 Dey da ones I goin hate too!
\q Da peopo dat go fight agains you,
\q2 Dey good fo notting!
\q
\v 22 I hate dem guys to da max!
\q2 Dey da ones I stay agains.
\b
\q
\v 23 Eh God! Check me out fo see how I stay deep inside.
\q2 Go tes me, an know wat tings I tink bout dat bodda me.
\q
\v 24 If you see anyting inside me dat bodda you, go tell me.
\q2 Show me da right way fo go
\q2 Fo get da kine life dat stay to da max foeva.
\c 140
\s1 No Let Da Bad Peopo Hurt Me
\r (Rome 3:10-18)
\d Fo da main music guy. One King David kine song.
\s2 Da Guys Da Stay Agains Me, How Dey Ack
\q
\v 1 Eh! You Da One In Charge! Help me get away from da bad kine peopo.
\q2 Da guys dat like bus up peopo, no let um hurt me.
\q
\v 2 Dem guys, dey erytime make plan fo do bad tings,
\q2 An all day dey go afta peopo fo make um fight each odda.
\q
\v 3 \x - \xo 140:3: \xt Rome 3:13\x*Da stuff dey tell can kill you, jalike snake bite.
\q2 Wen dey open dea mout, eryting dey tell,
\q2 Jalike da poison from da cobra snake.
\qr (Time out fo da music.)
\b
\q
\v 4 Eh! You Da One In Charge! No let da bad guys catch me!
\q2 No let da guys dat like bus peopo up, hurt me,
\q2 Cuz dey make plan fo take me down.
\q
\v 5 Get peopo dat ack high makamaka
\q2 Dat like put trap fo catch me.
\q Dey spread out one rope net fo grab me.
\q2 Dey put plenny trap fo catch me by da road.
\qr (Time out fo da music.)
\b
\s2 Eh God, No Let Me Get Hurt
\q
\v 6 I tell Da One In Charge dis: “You, you da God fo me!”
\q2 Eh! You Da One In Charge! Wen I aks you fo do help me, try lissen!
\q
\v 7 You Da One In Charge! You da Boss fo me!
\q2 You strong fo get me outa trouble.
\q2 You make shua I no get hurt wen get war.
\q
\v 8 Eh! You Da One In Charge! No let dose bad peopo do da kine tings dey like do to me.
\q2 Eh God! Da tings dey plan fo do, no let um do um.
\qr (Time out fo da music.)
\b
\s2 Wipe Out Da Peopo Dat Stay Agains Me
\q
\v 9 No let dose guys stand aroun me an ack like dey da winna!
\q2 Da kine trouble dey tell dey like do to me,
\q2 Let um happen to dem, not me!
\q
\v 10 Make hot piece burning wood fall down on top dea head.
\q2 Throw um down inside da fire,
\q2 O inside holes wit mud inside wea dey no can get out.
\q
\v 11 No let da ones dat talk stink bout odda peopo get respeck
\q2 Hea inside oua land.
\q Da bad peopo dat like bus up erybody,
\q2 Go make bad tings come to dem, ova an ova!
\b
\q
\v 12 But I know dis: You Da One In Charge,
\q2 An you da Judge dat goin help da peopo dat no mo notting.
\q2 You goin make shua dat da pooa peopo get dea rights.
\q
\v 13 An dis fo shua too: Da peopo dat erytime do da right ting,
\q2 Dey goin stay tell good tings bout you cuz dey know who you.
\q2 Da ones dat do wass right, dey goin live togedda wit you.
\c 141
\s1 No Let Me Get Hurt!
\d One King David kine song.
\q
\v 1 Eh! You Da One In Charge! I stay yell fo you come help me!
\q2 Do someting fo me, right now!
\q2 Wen I yell fo you help me, lissen!
\q
\v 2 \x - \xo 141:2: \xt JShow 5:8\x*Wen I pray, go make wat I pray be okay,
\q2 Jalike was da incense dat oua peopo burn wen dey make sacrifice in front you,
\q Wen I put up my hands fo pray,
\q2 Make um be jalike da late aftanoon sacrifice.
\b
\q
\v 3 Eh! Da One In Charge, I like you sen one security guard
\q2 Fo check out eryting I tell,
\q2 Fo make shua notting bad come outa my mout.
\q
\v 4 No let me even tink bout doing da kine tings dat stay bad
\q2 O do humbug kine stuff.
\q Wen odda peopo do wat no stay right,
\q2 No let me even eat dea fancy kine grinds.
\b
\q
\v 5 If da peopo dat stay do wass right slap my head,
\q2 Dat show dey my frenz dat stay tight wit me!
\q If dey tell me dat wat I do stay wrong,
\q2 Dass good, jalike dey put da bestes kine haku lei on top my head!
\b
\q All da time I stay pray
\q2 Dat da bad guys no can do notting.
\q
\v 6 Bumbye, wen da good guys throw da bad leada guys ova da cliffs,
\q2 Den da odda bad guys goin lissen wat I tell,
\q2 Cuz az good, wat I tell.
\q
\v 7 Jalike wen da groun split an open up,
\q2 Oua bones goin lay all ova da place
\q2 In front da Mahke Peopo Place.
\b
\q
\v 8 Eh! You Da One In Charge! You da boss guy fo me!
\q2 I look at you fo help me.
\q2 You da one dat can hide me an no let nobody kill me.
\q
\v 9 Da peopo dat do bad kine stuff,
\q2 Dey make plenny trap fo catch me,
\q So watch ova me, so dey no can trap me.
\q2 No let da bad guys trap catch me.
\q
\v 10 Da peopo dat do bad kine stuff,
\q2 I like fo dea net catch dem, not me,
\q2 Wen I da ony one go pass dea net.
\c 142
\s1 David Pray Fo God Help Him
\d Poem from King David, how he pray wen he hide inside da cave.
\r (1 Samuel 22:1-2)
\q
\v 1 I yell fo Da One In Charge help me.
\q2 I talk loud wen I pray to Da One In Charge fo give me chance.
\q
\v 2 I tell him bout my problem,
\q2 Jalike I pour eryting in front him.
\q2 I make shua he know wat stay bodda me.
\q
\v 3 Wen I feel weak inside,
\q2 Still yet, you da one dat know da way fo me go.
\q2 Cuz jalike peopo hide one trap wea I walk.
\q
\v 4 Try look aroun me fo see
\q2 Dat no mo nobody kea fo help me!
\q Da place fo go wea nobody can hurt me, gone awready!
\q2 Nobody kea if I alive o mahke!
\b
\q
\v 5 I yell fo you fo help me, Da One In Charge.
\q2 I tell, “You, da one take kea me so nobody can hurt me.
\q2 I ony get you, all da time I live inside dis world!”
\q
\v 6 Try lissen wen I yell fo you help me,
\q2 Cuz I stay all jam up!
\q Get me outa trouble from da peopo dat chase afta me,
\q2 Cuz dey mo strong den me.
\q
\v 7 Jalike I all lock up,
\q2 So get me out!
\q Den I goin tell good tings bout you
\q2 Cuz I know wat kine god you.
\q I like fo all da peopo dat stay do wass right
\q2 Come by me too,
\q2 Cuz you goin do good tings fo me.
\c 143
\s1 David Pray Fo God Help Him
\r (Rome 3:20; Galatia 2:16)
\d One King David kine song fo God.
\q
\v 1 Eh! You Da One In Charge! Try lissen wen I pray to you.
\q2 I stay beg you fo help me, so lissen up!
\q Do someting fo help me,
\q2 Cuz I know I can trus you
\q2 An I know you do da right ting erytime.
\q
\v 2 \x - \xo 143:2: \xt Rome 3:20; Gal 2:16\x*No come hea jus fo judge me, yoa worka guy.
\q2 Cuz wen erybody stand in front you,
\q Fo shua no mo nobody dat stay alive
\q2 Can come right wit you.
\b
\q
\v 3 Da peopo dat stay agains me, dey chase afta me,
\q2 Dey poun me on top da groun fo kill me.
\q Dey put me inside dark places,
\q2 Jalike da peopo dat stay mahke long time.
\q
\v 4 Inside, I feel jalike I goin pass out,
\q2 Inside, I all sked.
\q
\v 5 I rememba how was, long time befo time.
\q2 I tink plenny bout all da tings you stay do,
\q2 An da tings you wen do befo time.
\q
\v 6 I put up my hands an pray to you,
\q2 Jalike da dry groun dat need watta.
\q2 Az how I like stay tight wit you!
\qr (Time out fo da music)
\b
\q
\v 7 Try do someting fo me quick, Da One In Charge!
\q2 Cuz my spirit, litto mo poho.
\q No turn da odda way so I no can see yoa face!
\q2 Cuz if I no stay tight wit you,
\q2 I goin come jalike da odda guys dat go down da Deep Dark Hole.
\q
\v 8 Ery day, morning time, I like hear from you
\q2 Bout how you stay tight wit me,
\q2 Cuz I stay trus you.
\q Let me know wat way I suppose to go,
\q2 Cuz you da One I can talk to.
\q
\v 9 Da One In Charge, get me outa trouble
\q2 From da peopo dat stay agains me.
\q2 I come to you fo you hide me.
\q
\v 10 Teach me how fo do wat you like me fo do,
\q2 Cuz you, da God fo me.
\q I like fo yoa good Spirit show me how fo no jam up,
\q2 Jalike I stay walk on top flat groun.
\q
\v 11 Da One In Charge, keep me alive,
\q2 So I can show peopo wat kine god you!
\q You do da right ting erytime,
\q2 So get me outa trouble!
\q
\v 12 You stay tight wit me cuz I yoa guy,
\q2 So make da ones dat stay agains me shut up.
\q Wipe out all da ones dat make humbug to me,
\q2 Cuz I yoa worka guy.
\c 144
\s1 Da King Pray
\d One King David kine song
\q
\v 1 I like tell Da One In Charge “Mahalo!”
\q2 Cuz he do plenny good tings fo me.
\q I go by him fo hide,
\q2 Jalike he one big solid rock.
\q Him da one dat teach me how fo fight,
\q2 An how fo make war.
\q
\v 2 God stay tight wit me cuz I his guy,
\q2 Jalike he one strong wall on top one mountain,
\q2 Dat nobody can climb fo come afta me.
\q He da One make shua notting bad happen to me,
\q2 Jalike he one shield I use fo no let nobody touch me.
\q He da One give me da powa
\q2 Ova da odda peopos.
\b
\q
\v 3 \x - \xo 144:3: \xt Job 7:17,18; Songs 8:4\x*Da One In Charge, I no can tink how come you like take kea peopo,
\q2 O how come you even tink bout us regula kine peopo.
\q
\v 4 Us peopo ony stay hea short time,
\q2 Jalike one breath us guys breave,
\q2 O jalike us one shadow dat pass by quick.
\b
\q
\v 5 Da One In Charge, make da sky drop down low
\q2 Fo you come down hea!
\q Go touch da mountains
\q2 Fo make da smoke come out.
\q
\v 6 Make da lightning hit da peopo dat stay agains you,
\q2 Fo make um run all ova da place,
\q Jalike you shoot um wit arrows
\q2 Fo make um so dat dey donno wat dey doing.
\q
\v 7 Da peopo from odda place stay attack me,
\q2 So put down yoa hand from up dea wea you stay,
\q2 An no let dem capcha me.
\q Get me outa trouble,
\q2 Cuz dey jalike one flood dat can wipe me out.
\q
\v 8 But dem, wen dey talk, no mean notting.
\q2 Wen dey put up dea right hand fo make promise,
\q2 Dey ony bulai.
\b
\q
\v 9 God, I goin make one new song fo you.
\q2 I goin play music fo you wit one ten string harp,
\q
\v 10 Cuz you da one dat get king guys outa trouble,
\q2 An no let nobody come afta me, David, yoa worka guys,
\q2 Wit sword fo kill.
\q
\v 11 Da peopo from odda place stay attack me,
\q2 So no let dem capcha me.
\q Get me outa trouble.
\q2 Wen dose peopo talk, no mean notting.
\q Wen dey put up dea right hand fo make promise,
\q2 Dey ony bulai.
\b
\q
\v 12 Wen oua boys stay grow up,
\q2 We like fo dem be jalike plants dat grow good.
\q We like oua girls come strong,
\q2 Jalike da nice looking poses
\q2 Dat da builda guys carve fo corna pos aroun da king palace.
\q
\v 13 We like oua food storage place stay full
\q2 Fo give us all diffren kine stuff wen we need um.
\q We like oua sheeps an goats make plenny bebes,
\q2 Tousan times mo plenny aroun oua towns,
\q2 Ten tousan times mo plenny in da country side.
\q
\v 14 We like da cows dat pull oua wagons pull heavy kine stuffs.
\q2 We like nobody bus up da walls,
\q O drag peopo outa dea home fo make um prisonas,
\q2 O make um cry on top da streets!
\q
\v 15 Da peopo dat stay live good lidat,
\q2 Dey can stay good inside!
\q Dey da peopo dat get Da One In Charge fo dea God,
\q2 An fo shua, dey goin stay good inside!
\c 145
\s1 Da One In Charge, Wat Kine God Him
\d David tell good tings bout Da One In Charge.
\q
\v 1 You da God fo me! You da King!
\q2 I goin tell erybody dat you da one!
\q All da time, I goin tell peopo wat kine god you,
\q2 Dat you do good tings!
\q
\v 2 Ery day, I goin tell dat you do good tings.
\q2 I goin tell good tings bout wat kine god you,
\q2 All da time.
\b
\q
\v 3 Da One In Charge, he da One!
\q2 Real good fo tell good tings bout him!
\q2 He so big, no can figga out eryting bout him!
\b
\q
\v 4 Eh! You Da One In Charge! Da peopo dat stay alive now,
\q2 Dey goin tell dea kids good tings bout all da stuffs you wen do,
\q An afta dem, dea kids kids goin tell dea kids too.
\q2 Dey goin make um all know how strong you!
\q
\v 5 I goin tink plenny bout how awesome you stay,
\q2 Az why I get choke respeck fo you!
\q2 I goin tink plenny bout da awesome tings you do!
\q
\v 6 Erybody goin talk bout how strong you
\q2 Fo do da kine tings dat so big, dey blow yoa mind!
\q I goin tell da story ova an ova
\q2 Bout da awesome tings you do!
\q
\v 7 Ova an ova, peopo no goin hold back fo tell wat dey rememba,
\q2 Bout how plenny da good tings you do.
\q Dey goin stay real good inside an tell
\q2 How you erytime do da right ting!
\b
\q
\v 8 Da One In Charge, he real good fo give peopo chance.
\q2 He get choke pity fo dem.
\q He no come huhu real quick.
\q2 He stay tight wit his peopo all da time.
\q
\v 9 Da One In Charge, he do good tings fo erybody!
\q2 He show love an pity fo eryting he wen make!
\b
\q
\v 10 Eh! You Da One In Charge! All da tings you wen make,
\q2 Dey goin tell good tings bout you.
\q Da peopo dat stay tight wit you,
\q2 Dey goin tell da good tings you do fo dem.
\q
\v 11 Dey goin talk bout how awesome eryting stay
\q2 Cuz you get da powa fo be king.
\q2 Dey goin talk plenny bout how strong you stay.
\q
\v 12 Dey talk lidat fo make shua all da peopo know
\q2 Bout da tings you do cuz you strong,
\q An cuz da powa you get fo be king,
\q2 So awesome, erybody get respeck fo you!
\q
\v 13 Da powa you get fo be king,
\q2 Dat powa no goin pau, eva!
\q Da right you get fo stay in charge a da peopo right now,
\q2 Goin be fo dea kids too,
\q2 An fo dea kids kids!
\b
\q Da One In Charge, he erytime do wat he tell he goin do,
\q2 An eryting he do, he stay tight wit his peopo.
\q
\v 14 Wen get peopo dat fall down,
\q2 Da One In Charge let um lean on top him so dey can stand up.
\q Jalike dey carry real heavy kine stuffs,
\q2 So dey all bend ova an he help um come up.
\q
\v 15 Eh God! Jalike erybody looking at you,
\q2 An dey waiting fo you help dem.
\q2 You da one give um dea food wen dey need um.
\q
\v 16 Wen you open yoa hands,
\q2 You give stuff to eryting dat stay alive
\q2 So dey no need notting no moa.
\b
\q
\v 17 Da One In Charge, eryting he do, he do wass right.
\q2 An no matta wat he do,
\q2 He stay tight wit eryting he make.
\q
\v 18 Da One In Charge, he stay ready fo help all da peopo dat yell fo him help um.
\q2 He stay nea erybody dat tell him fo help um an dey no bulai.
\q
\v 19 Fo da peopo dat feel jalike dey sked wen dey in front Da One In Charge,
\q2 He do da ting dass da bestes ting fo dem.
\q Wen dey yell fo him help dem, he lissen,
\q2 An he get um outa trouble.
\q
\v 20 Da One In Charge take good kea a all da peopo dat get love an aloha fo him,
\q2 But he wipe out da peopo dat stay do wass wrong.
\b
\q
\v 21 My mout goin tell good tings bout Da One In Charge!
\q2 I like fo eryting dat stay alive,
\q2 Tell bout da good tings he do fo dem,
\q Cuz dey know wat kine god him,
\q2 Dat he stay good an spesho,
\q An all dat no goin pau, foeva!
\c 146
\s1 God Get His Peopo Outa Trouble
\r (Jesus Guys 4:24; 14:15; Jesus Show 10:6; 14:7)
\q
\v 1 Eh you guys! Tell good tings bout Da One In Charge!
\b
\q Fo me, I tink lidis:
\q2 “Tell good tings bout Da One In Charge!”
\q
\v 2 All da time I stay alive,
\q2 I goin tell good tings bout Da One In Charge.
\q Till I mahke, I goin sing song bout da God I pray to,
\q2 Fo tell um how good he stay.
\q
\v 3 No go trus some guy jus cuz he one leada guy wit good heart,
\q2 Cuz he ony one guy!
\q2 He no goin get you outa trouble!
\q
\v 4 Dat kine guy, bumbye he no goin breave no moa,
\q2 He going back inside da groun.
\q Right den an dea, eryting da guy plan fo do
\q2 Come poho.
\q
\v 5 Whoevas get da God dat Jacob wen pray to, fo help dem,
\q2 Dey can stay good inside.
\q Dey stay shua dat bumbye
\q2 Da One In Charge goin do good tings fo dem,
\q2 Cuz he da God fo dem.
\q
\v 6 \x - \xo 146:6: \xt JGuys 4:24; 14:15\x*God, he da One wen make da sky an da earth,
\q2 Da ocean too, an eryting inside um.
\q Fo shua can trus Da One In Charge all da time,
\q2 Fo do wat he tell he goin do.
\q
\v 7 God, he da judge dat make shua dat da right ting happen
\q2 Fo da pooa ting peopo dat get plenny presha.
\q He give food to da peopo dat stay hungry,
\q2 An let da prisona guys go.
\q
\v 8 Da One In Charge, he da One dat make da peopo dat no can see, see,
\q2 An help da peopo dat gotta carry too much, stand up,
\q2 An get love an aloha fo da peopo dat stay do wass right.
\q
\v 9 Da One In Charge, he da One dat take kea da foreign peopo dat live wit us guys.
\q2 He come fo help da kids dat no mo mudda an faddas
\q2 An da widow wahines.
\q But, fo da peopo dat stay do bad kine stuff,
\q2 Da One In Charge jam up da way dey like go.
\q
\v 10 Da One In Charge, he goin stay king foeva!
\q2 You peopo dat go Mount Zion fo pray to God,
\q Yoa God stay king fo da peopo dat stay alive now,
\q2 An fo all da ones dat goin come from dem bumbye!
\b
\q Eh you guys! Tell good tings bout Da One In Charge!
\c 147
\s1 Song Fo Da God Dat Get All Da Powa
\q
\v 1 Eh you guys! Tell good tings bout Da One In Charge!
\q2 Cuz good, you know, us guys sing fo oua God.
\q2 Nice, we tell good tings bout him.
\q
\v 2 Da one dat stay build Jerusalem town one mo time, az Da One In Charge!
\q2 He bring back togedda da peopo dat was prisonas Babylon side.
\q
\v 3 Wen dey stay real sore inside,
\q2 He make um come good again.
\q2 Jalike he wrap da place dat hurt.
\b
\q
\v 4 Da One In Charge, he wen tink how much stars he like make.
\q2 Den he make um
\q2 An he give all a dem name, fo talk to dem.
\q
\v 5 Oua Boss, he big!
\q2 He plenny strong!
\q2 He undastan mo plenny den us can undastan!
\q
\v 6 Da One In Charge, fo da peopo dat no ack big,
\q2 He help um.
\q But fo da peopo dat stay do wass wrong,
\q2 Jalike he throw dem down on top da dirt.
\b
\q
\v 7 Sing fo Da One In Charge, fo tell good tings bout him!
\q2 Make music fo oua God wit da small harp!
\q
\v 8 Da One In Charge, he da One dat make da clouds cova da sky,
\q2 An give da groun enuff rain,
\q2 An da one dat make da grass come up all ova da mountains.
\q
\v 9 Da One In Charge, da one dat give food to da farm animals,
\q2 An to da bebe scavenja birds weneva dey yell fo food.
\b
\q
\v 10 So, wat you tink make Da One In Charge feel good inside?
\q2 You tink how strong yoa horses?
\q O how fas yoa army guys run?
\q2 O wat?
\q
\v 11 Dis wat make Da One In Charge stay good inside:
\q Wen peopo get choke plenny respeck fo Da One In Charge
\q2 So dat dey feel jalike dey sked in front him,
\q An wen dey can wait fo him help dem,
\q2 Cuz dey know he stay tight wit dem.
\b
\q
\v 12 You Jerusalem peopo, tell good tings bout Da One In Charge!
\q2 You peopo dat go Mount Zion fo pray,
\q2 Tell good tings bout da God you pray to!
\q
\v 13 Da One In Charge make yoa town gates come mo strong
\q2 So da peopo dat stay agains you no can come inside.
\q All da peopo dat come from yoa town,
\q2 He make um so dey can do wat he like um fo do.
\q
\v 14 He make shua dat da peopo dat stay agains you
\q2 No come inside yoa land.
\q He give you da bestes kine wheat fo eat,
\q2 So you can eat all you like.
\b
\q
\v 15 Da One In Charge tell fo do someting,
\q2 Right den an dea, jalike da earth lissen an do wat he tell.
\q
\v 16 Da One In Charge sen da snow jalike one blanket.
\q2 He put ice all ova da groun jalike dirt.
\q
\v 17 Da One In Charge throw down hail from da sky.
\q2 Wen he make da cold storm come,
\q2 Nobody can handle dat, aah?
\q
\v 18 Den, by da powa a wat Da One In Charge tell, he make da ice melt.
\q2 He make his wind blow, an his watta flow inside da streams.
\b
\q
\v 19 Da One In Charge, he da One dat wen tell da Jacob ohana peopo
\q2 Da tings he like fo dem know.
\q He wen tell da Israel peopo (dass da same Jacob ohana) his Rules
\q2 An da tings he tell cuz he da judge.
\q
\v 20 He neva do notting lidat fo da odda peopos.
\q2 Dey neva find out da tings Da One In Charge tell cuz he da judge.
\b
\q Tell good tings bout Da One In Charge!
\c 148
\s1 Eryting God Make Tell Good Tings Bout Him
\s2 Eryting Inside Da Sky
\q
\v 1 Eh you guys! Tell good tings bout Da One In Charge!
\b
\q Tell good tings bout Da One In Charge
\q2 From da mos high part a da sky!
\q2 Good, dey tell good tings bout him!
\q
\v 2 All you angel messenja guys fo Da One In Charge,
\q2 Tell good tings bout him!
\q All you army guys inside da sky,
\q2 Tell good tings bout him!
\q
\v 3 Jalike peopo tell good tings bout Da One In Charge,
\q2 Good fo da sun an da moon do da same ting too!
\q2 An same ting fo all da stars dat make light!
\q
\v 4 Jalike da peopo tell good tings bout Da One In Charge,
\q2 Good, fo da mos high parts a da sky do da same ting too!
\q2 An same ting fo all da watta dat stay ova da sky!
\q
\v 5 I like fo all dem tell good tings,
\q2 Cuz dey know wat kine god Da One In Charge!
\q He wen tell wat suppose to happen inside da sky,
\q2 An cuz a dat, az wat wen happen up dea.
\q
\v 6 Da One In Charge, he wen put um wea dey suppose to be
\q2 Fo stay dea all da time.
\q He wen make one rule fo dem,
\q2 An dat rule not going change.
\s2 Eryting On Top Da Earth
\q
\v 7 Da tings dat get on top da earth,
\q2 Make shua dey tell good tings bout Da One In Charge too,
\q An all da big animals inside da ocean, jalike dey tell da same ting too,
\q2 An same ting, fo all da watta to da mos deep place
\q2 Unda da ocean.
\q
\v 8 Da fire too, an da hail from da sky,
\q2 Da snow an da smoke, jalike dey tell good tings bout Da One In Charge too,
\q2 An even da hurricane too, dat do wat God tell um fo do.
\q
\v 9 Da mountains an all da hills, jalike dey tell good tings bout Da One In Charge,
\q2 An same ting fo da trees wit fruits, an da big kine cedar trees.
\q
\v 10 Same ting fo da wild animals an da farm kine animals too,
\q2 An same ting fo da tings dat run aroun on top da groun, an da birds dat fly.
\b
\q
\v 11 Da king guys all ova da world, an all da diffren kine peopos,
\q2 Good, dey tell good tings bout Da One In Charge!
\q2 Same ting fo da leada guys an da govmen guys all ova da world too.
\q
\v 12 Good, da young guys an wahines tell good tings bout Da One In Charge,
\q2 Da ol peopo an da young ones togedda too.
\b
\q
\v 13 Good, dey all tell good tings bout Da One In Charge,
\q2 Cuz dey know wat kine god him!
\q Cuz he da ony one dat get one big name dass fo real,
\q2 Fo be da mos awesome king in all da world an inside da sky!
\q
\v 14 Da One In Charge stay make his peopo come strong.
\q2 Dass how come peopo tell good tings --
\q All da ones dat stay tight wit Da One In Charge,
\q2 Da Israel ohana peopo, da peopo dat stay tight wit him.
\b
\q Eh you guys! Tell good tings bout Da One In Charge!
\c 149
\s1 God Make His Peopo Da Winnas
\q
\v 1 Eh you guys! Tell good tings bout Da One In Charge!
\b
\q Sing one new kine song fo Da One In Charge!
\q2 Wen all da peopo dat stay tight wit him come togedda,
\q2 Tell good tings bout him!
\q
\v 2 Eh you Israel peopo! Show how good you feel inside,
\q2 Cuz Da One In Charge wen make you guys!
\q You peopo dat come togedda fo pray on top Mount Zion, dance an sing,
\q2 Cuz you get Da One In Charge fo yoa king!
\q
\v 3 Tell good tings bout Da One In Charge
\q2 Cuz you know wat kine god him!
\q Dance fo tell good tings bout him,
\q2 An play tammorine an small harp, an sing fo him!\fig Dance an sing fo Da One In Charge!|src="AP-00-01.TIF" size="span" ref="149:3"\fig*
\b
\q
\v 4 Do dat, cuz Da One In Charge feel real good bout his peopo,
\q2 Da ones dat know dey no need put demself firs erytime,
\q Da One In Charge make dem da winnas,
\q2 An make um come awesome.
\q
\v 5 Dose peopo dat stay tight wit Da One In Charge,
\q2 Dey stay plenny good inside,
\q2 Cuz dey da winnas an dey get plenny respeck.
\q Even wen dey try go sleep,
\q2 Dey tell good tings bout Da One In Charge.
\b
\q
\v 6 Da peopo dat stay tight wit God,
\q2 Dey stay tell good tings bout him.
\q An carry one sharp sword,
\q2
\v 7 Fo pay back da bad kine tings da diffren nations wen do.
\q2 Fo shua, dey goin punish da diffren peopos.
\q
\v 8 Dass dea job, fo catch da odda peopos king guys,
\q2 An tie um up wit chains,
\q An put iron kine leg chains
\q2 On top all da leada guys dat da odda peopos get respeck fo.
\q
\v 9 God, da judge, wen write awready,
\q2 Dat dose odda peopo gotta get punish.
\q An da peopo dat stay tight wit God,
\q2 Dey get da awesome job fo punish um.
\b
\q Eh you guys! Tell good tings bout Da One In Charge!
\c 150
\s1 Tell Good Tings Bout Da One In Charge!
\q
\v 1 Eh you guys! Tell good tings bout Da One In Charge!
\b
\q2 Tell good tings bout God, inside da place dat stay spesho fo him!
\q Tell good tings bout da One inside da sky
\q2 Cuz da sky show dat he strong!
\q
\v 2 Tell good tings bout God,
\q2 Cuz God do tings fo show how strong him!
\q2 Tell good tings bout how he mo big den erybody!
\b
\q
\v 3 Blow da sheep horn trumpet real loud
\q2 Fo tell good tings bout Da One In Charge!
\q Play da bass harp an da regula harp
\q2 Fo tell good tings bout Da One In Charge!
\q
\v 4 Shake da tambourine, an dance
\q2 Fo tell good tings bout Da One In Charge!
\q Use string kine instrument an flute
\q2 Fo tell good tings bout Da One In Charge!
\q
\v 5 Use da small kine cymbals an da big kine cymbals
\q2 Fo tell good tings bout Da One In Charge!
\b
\q
\v 6 Eryting dat breave, tell good tings bout Da One In Charge!
\b
\q Eh you guys! Tell good tings bout Da One In Charge!
\s1 Book Numba Five Pau
